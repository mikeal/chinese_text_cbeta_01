<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="J36nB369">
<teiHeader>
<fileDesc>
		<titleStmt>
			<title>Jiaxing Canon, Electronic version, No. B369 蔗菴範禪師語錄</title>
			<author>清 淨範說　智璋等錄</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.13 $<date>$Date: 2012/06/27 08:15:42 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
	</editionStmt>
	<extent>30卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/06/27 08:15:42 $</date>
	</publicationStmt>
	<sourceDesc>
		<bibl>Jiaxing Canon Vol. 36, No. B369 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Input by CBETA(first version), Input by CBETA(second version), Part of text as provided by LINDEN</p>
		<p xml:lang="zh" cb:type="ly">CBETA 人工輸入（版本一），CBETA 人工輸入（版本二），LINDEN 大德提供之部份經文</p>
	</projectDesc>
<charDecl>
<char xml:id="CB01403">
	<charName>CBETA CHARACTER CB01403</charName>
	<charProp>
		<localName>composition</localName>
		<value>[囗@力]</value>
	</charProp>
	<mapping type="unicode">U+361E</mapping>
	<mapping cb:dec="984443" type="PUA">U+F057B</mapping>
</char>
</charDecl>
</encodingDesc>
<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2009-01-13T10:07:05">Zhou Bang-Xin (ed.) Created initial TEI XML version with BASICX.BAT</change>

</revisionDesc>
</teiHeader>
<text><body>
<cb:mulu type="其他" level="1">佛事下</cb:mulu>
<pb ed="J" xml:id="J36.B369.1029a" n="1029a"/>
<lb ed="J" n="1029a01"/><milestone unit="juan" n="28"/><cb:mulu type="卷" n="28"></cb:mulu><cb:juan fun="open" n="28"><cb:jhead>蔗菴範禪師語錄卷二十八</cb:jhead></cb:juan>
<lb ed="J" n="1029a02"/><byline cb:type="other">侍者本玉錄</byline>
<lb ed="J" n="1029a03"/><cb:div type="other"><cb:mulu type="其他" level="1">雜著上</cb:mulu><head>雜著</head>
<lb ed="J" n="1029a04"/><cb:div type="other"><cb:mulu type="其他" level="2">訓門人十要</cb:mulu><head>訓門人十要</head>
<lb ed="J" n="1029a05"/><cb:div type="other"><cb:mulu type="其他" level="3">一既得法印必加精研差別不得離師太早</cb:mulu><head>一既得法印必加精研差別不得離師太早</head>
<lb ed="J" n="1029a06"/><p xml:id="pJ36p1029a0601">古之學者嘉言可以軌物善行可以服人故奮志於
<lb ed="J" n="1029a07"/>百城置身於萬里饑寒不顧毀譽不動秪期悟明生
<lb ed="J" n="1029a08"/>死大事而後<anchor xml:id="beg_195" type="cb-app"/>已<anchor xml:id="end_195"/>一旦穿透投契師資如空合空如水
<lb ed="J" n="1029a09"/>入水麾之不去召之不來有不可測度者蓋慮祖道
<lb ed="J" n="1029a10"/>恐不得人則失其傳必須行解相應之士俾紹厥統
<lb ed="J" n="1029a11"/>庶可以唱道利生而名譽勢利不足以為籓也今之
<lb ed="J" n="1029a12"/>學者則異焉既不誠懇咨決心疑亦無淵弘博雅之
<lb ed="J" n="1029a13"/>量足以服物汲汲以囑累虛名挂眸長老或委曲裁
<lb ed="J" n="1029a14"/>成學人竟居然承續由是狂者妄行巧者僭竊既為
<lb ed="J" n="1029a15"/>高飛得志遂爾遠舉暢懷至覈其差別因緣十箇有
<lb ed="J" n="1029a16"/>九箇茫然無稽之談饒舌大書於冊貽笑明眼不可
<lb ed="J" n="1029a17"/>勝指此非候蟲亂鳴槿花速萎之類乎昔南嶽讓得
<lb ed="J" n="1029a18"/>法侍祖復十五年青原思得法侍祖復數載迄光千
<lb ed="J" n="1029a19"/>古不殞其美恆為紬繹不勝懷想也屬我門下凡法
<lb ed="J" n="1029a20"/>門為重者確到古人田地法法無差事事無礙纔聽
<lb ed="J" n="1029a21"/>其天南地北東觸西觸否則面墻之譏飲冰之疾與
<lb ed="J" n="1029a22"/>市輩不同者鮮矣。</p></cb:div>
<lb ed="J" n="1029a23"/><cb:div type="other"><cb:mulu type="其他" level="3">二發明心地當以報本為先不得辜恩負德</cb:mulu><head>二發明心地當以報本為先不得辜恩負德</head>
<lb ed="J" n="1029a24"/><p xml:id="pJ36p1029a2401">孔曰無違佛曰孝順謂至道之法繹其旨趣娓娓洋
<lb ed="J" n="1029a25"/>洋蓋世間出世天性孝義原無不恩不義之父母之
<lb ed="J" n="1029a26"/>師友吾輩圓顱方服以至道為家務不思報本反加
<lb ed="J" n="1029a27"/>戕害可乎視今惡薄入其室操其戈者有之受法乳
<lb ed="J" n="1029a28"/>蒙提策一言不合飛謗書騰怨語者有之頑吝不神
<lb ed="J" n="1029a29"/>習氣不化不能受鉗錘背楚投漢者有之未得記莂
<lb ed="J" n="1029a30"/>而怨尤於人或承記莂蠱誘凡愚美食豐衣高居燕
<pb ed="J" xml:id="J36.B369.1029b" n="1029b"/>
<lb ed="J" n="1029b01"/>享其師龍鍾白首屢年不一動省覲之思者有之與
<lb ed="J" n="1029b02"/>同學論議參差致挾讎於師者有之是皆梟獍之所
<lb ed="J" n="1029b03"/>勿若余甚不取也既定師資之分即有道義所屬休
<lb ed="J" n="1029b04"/>戚相關患難相濟忍詬以塞嫌隙致敬以崇法模夫
<lb ed="J" n="1029b05"/>風愈趨下誠在乎履至道篤孝義之人自礪為要耳
<lb ed="J" n="1029b06"/>彼死後向土饅頭邊曲躬禱鬼何如生前面面相覷
<lb ed="J" n="1029b07"/>為得時時相對為歡上報師恩下惇友誼此古人所
<lb ed="J" n="1029b08"/>以必踐於禮也。</p></cb:div>
<lb ed="J" n="1029b09"/><cb:div type="other"><cb:mulu type="其他" level="3">三欲為人師廣究內外典籍不得疏慵自畫</cb:mulu><head>三欲為人師廣究內外典籍不得疏慵自畫</head>
<lb ed="J" n="1029b10"/><p xml:id="pJ36p1029b1001">握塵面南稱為知識將行其道德而訓學者於未成
<lb ed="J" n="1029b11"/>自有治<anchor xml:id="beg_196" type="cb-app"/>己<anchor xml:id="end_196"/>之術而無開物之能獨善可也利人則不
<lb ed="J" n="1029b12"/>可何者才不足故也夫不究外書人事罔諳匪窮內
<lb ed="J" n="1029b13"/>籍法性不弘武帝猶問劫灰羅漢不識赤鹽蓋有驗
<lb ed="J" n="1029b14"/>焉歷觀上古尊宿三藏教理靡不精通諸子典章無
<lb ed="J" n="1029b15"/>不辯析其人雖往道德垂於後世聲名顯著而與日
<lb ed="J" n="1029b16"/>月爭光不滅也今之後生晚進雜毒蒸心即稱參禪
<lb ed="J" n="1029b17"/>者佛之一字尚不喜聞況說甚三藏百家夫藉口自
<lb ed="J" n="1029b18"/>飾不肯潛心蒐括體任力行至於輕忽毘尼增長貪
<lb ed="J" n="1029b19"/>嗔如斯之謂敗種蕉芽不足齒頰爾等既卓然有操
<lb ed="J" n="1029b20"/>道之心或於水邊林下或於叢林眾中宜堅強志氣
<lb ed="J" n="1029b21"/>刻苦磨瑩不失寸陰斯為英特若安於慵惰畫於自
<lb ed="J" n="1029b22"/>滿則猶脫韁之馬無楫之舟而欲馳遠道泛重溟其
<lb ed="J" n="1029b23"/>有濟乎虛負堂堂之貌實同蠢蠢之流糞土墻擔板
<lb ed="J" n="1029b24"/>漢一肩負去曷以無懼請試思之吾言果有當否歟。</p></cb:div>
<lb ed="J" n="1029b25"/><cb:div type="other"><cb:mulu type="其他" level="3">四出世行道切思開拓古風不得同異相埒</cb:mulu><head>四出世行道切思開拓古風不得同異相埒</head>
<lb ed="J" n="1029b26"/><p xml:id="pJ36p1029b2601">世尊說法三百餘會王化恆河沙數剎土廓善權之
<lb ed="J" n="1029b27"/>路弘濟益之津比三界為一家視四生為一子曾不
<lb ed="J" n="1029b28"/>以牛羊眼觀眾生噫嘻眼界何其寬廣胸襟何其闊
<lb ed="J" n="1029b29"/>大也後人不識大同無我之風堅執井蛙淺隘之量
<lb ed="J" n="1029b30"/>乃謂爾是臨濟我是曹洞鄰比吳越至親仇讎何以
<pb ed="J" xml:id="J36.B369.1029c" n="1029c"/>
<lb ed="J" n="1029c01"/>化世俗去貢高離我相乎追思馬祖爐中受煆石頭
<lb ed="J" n="1029c02"/>家裏傳燈以洞山之敏學為臨濟之克家意誼和藹
<lb ed="J" n="1029c03"/>乃若是哉夫世之矯枉是務媢嫉自矜者斯不可與
<lb ed="J" n="1029c04"/>交耳況仁人具純誠救弊之心匪德全而量包之加
<lb ed="J" n="1029c05"/>以讚美不存爾汝則爭鬥之風曷息而同異之情曷
<lb ed="J" n="1029c06"/>捐又何以啟迪嗣良標幟後勁耶故處世當我禮於
<lb ed="J" n="1029c07"/>人不責人禮於我便是超群拔萃之儔以此獎俗俗
<lb ed="J" n="1029c08"/>無不淳以此行道道無不達則無量法門擎在掌中
<lb ed="J" n="1029c09"/>四海波濤吸入毛孔誠為不難尚有宗風而不大振
<lb ed="J" n="1029c10"/>者哉在後之賢智眼明者力行而質諸叢林之荷法
<lb ed="J" n="1029c11"/>大老其可。</p></cb:div>
<lb ed="J" n="1029c12"/><cb:div type="other"><cb:mulu type="其他" level="3">五清節孤標應以甘貧恬守不得諂諛趨熱</cb:mulu><head>五清節孤標應以甘貧恬守不得諂諛趨熱</head>
<lb ed="J" n="1029c13"/><p xml:id="pJ36p1029c1301">長老行道每不耐清苦而降志學者為道每不甘澹
<lb ed="J" n="1029c14"/>泊而易心所以欲戀名固位者諂媚馳求無近名之
<lb ed="J" n="1029c15"/>善遺遠誚之悲祖道由之陵夷化門由之衰弱古人
<lb ed="J" n="1029c16"/>恆為歎息而不能<anchor xml:id="beg_197" type="cb-app"/>已<anchor xml:id="end_197"/>者此也雪山老比丘棄萬乘之
<lb ed="J" n="1029c17"/>尊忍凍餒囓冰檗遂為三界師四生父無礙為用無
<lb ed="J" n="1029c18"/>畏為尊洪仁累德迄茲不磨曹溪踏碓翁本是樵夫
<lb ed="J" n="1029c19"/>佩黃梅法印衍達磨心宗王臣不理天書不采而至
<lb ed="J" n="1029c20"/>道彌彰美德彌備歷有然也蓋世遠代崇雖不能面
<lb ed="J" n="1029c21"/>承誨敕試景遺休猶洋洋乎如在几席所以抱道之
<lb ed="J" n="1029c22"/>士有力則畢殫為法之功無緣則襲跡西山之趣清
<lb ed="J" n="1029c23"/>風望重本色譽高何入不自得也奴顏婢膝徒供諛
<lb ed="J" n="1029c24"/>媚<anchor xml:id="beg_198" type="cb-app"/>已<anchor xml:id="end_198"/>為有識者竊笑矣吾家苗裔其有門庭相勝熱
<lb ed="J" n="1029c25"/>鬧效顰納誕貢欺務得患失汲汲營營啟壞法之端
<lb ed="J" n="1029c26"/>者是為法門罪人鳴鼓攻之慎勿護惜。</p></cb:div>
<lb ed="J" n="1029c27"/><cb:div type="other"><cb:mulu type="其他" level="3">六崇事服食宜以簡素邁古不得奢侈恣縱</cb:mulu><head>六崇事服食宜以簡素邁古不得奢侈恣縱</head>
<lb ed="J" n="1029c28"/><p xml:id="pJ36p1029c2801">趙州垂老不肯住院隱山至死不欲見人玄泰上座
<lb ed="J" n="1029c29"/>麤布終身香林禪師紙襖挂體扁擔以橡栗為食大
<lb ed="J" n="1029c30"/>梅製荷葉為衣惟政橘皮湯止渴懶瓚糞火芋充饑
<pb ed="J" xml:id="J36.B369.1030a" n="1030a"/>
<lb ed="J" n="1030a01"/>真淨以舒王齋嚫素縑嫌其華麗卻之終不用投子
<lb ed="J" n="1030a02"/>令人辦米同煮共餐是數老於法社為千古榜樣蓋
<lb ed="J" n="1030a03"/>欲使求脫生死者休心息念斷絕攀緣耳豈今人不
<lb ed="J" n="1030a04"/>可以為鑑每見近日長老既不能日中一食樹下一
<lb ed="J" n="1030a05"/>宿以博清虛之益乃廣求玩器盛事服飾出則扃鐍
<lb ed="J" n="1030a06"/>入則羅列食必求精器必尋美左右僕僕如豪門之
<lb ed="J" n="1030a07"/>廝役甚至光梳頭髮緊峭紅鞋腰繫鱔骨絛手捏龍
<lb ed="J" n="1030a08"/>頭杖莊點江湖衒耀耳目從者則稱此是某處大和
<lb ed="J" n="1030a09"/>尚自矜則謂我是某宗正傳愚夫愚婦望而匍匐敬
<lb ed="J" n="1030a10"/>為古佛降臨不知遇明眼人唾為白日妖精出現矣
<lb ed="J" n="1030a11"/>吾雲門家法向惟真誠簡素流芳播美其有前項循
<lb ed="J" n="1030a12"/>名背實之徒闖筵混譜即時擯黜免使簞瓢陋巷之
<lb ed="J" n="1030a13"/>君子謗我佛法中多此妖邪也慎之慎之。</p></cb:div>
<lb ed="J" n="1030a14"/><cb:div type="other"><cb:mulu type="其他" level="3">七陶鎔後進所貴慈柔寬裕不得任意驅役</cb:mulu><head>七陶鎔後進所貴慈柔寬裕不得任意驅役</head>
<lb ed="J" n="1030a15"/><p xml:id="pJ36p1030a1501">四方衲子遠離父母之側千里奔馳問道知識之前
<lb ed="J" n="1030a16"/>是知識即父母也試觀天地將欲栽成萬物先以春
<lb ed="J" n="1030a17"/>風和氣鼓其姿胎既以秋霜嚴威肅其成效若寒暑
<lb ed="J" n="1030a18"/>違時雨露爽節則萬物安能鬯茂乎故衲子最先造
<lb ed="J" n="1030a19"/>就須為異日法門正器亦必春風以鼓之秋霜以肅
<lb ed="J" n="1030a20"/>之始得成材不然則經春隨萎望秋先零何貴師長
<lb ed="J" n="1030a21"/>也哉所以知識視衲子為真子衲子敬知識猶父母
<lb ed="J" n="1030a22"/>導以慈柔厲以威嚴智者策其成鈍者撫其進老者
<lb ed="J" n="1030a23"/>恤其寒溫病者濟其藥餌有一善為之揄揚有一過
<lb ed="J" n="1030a24"/>令之洗濯淺窄者寬仁以廣之暴戾者和順以收之
<lb ed="J" n="1030a25"/>如此提撕如此涵育其不成材者幾希昔黃龍南器
<lb ed="J" n="1030a26"/>量深厚不為事物所遷平生無矯飾門弟子有終身
<lb ed="J" n="1030a27"/>不見喜怒者雖走使致力之輩一以誠待之故能起
<lb ed="J" n="1030a28"/>臨濟之道於笑談之頃舜老夫室中炙燈灑埽躬自
<lb ed="J" n="1030a29"/>為之謂寒暄不定起止無常不欲終勞於人也奈何
<lb ed="J" n="1030a30"/>今之長老視學者猶怨對不問饑寒莫省勞苦驅使
<pb ed="J" xml:id="J36.B369.1030b" n="1030b"/>
<lb ed="J" n="1030b01"/>如奴隸呵斥如狗彘無故笞辱稱意嫚罵應拂以春
<lb ed="J" n="1030b02"/>風者反降之秋霜應厲以嚴威者復與之和氣憎而
<lb ed="J" n="1030b03"/>不詳其善蹟愛而莫審其惡源毋乃謬歟惜乎近時
<lb ed="J" n="1030b04"/>衲子無真實心習輕狂而多憯刻尚猜忌而少節文
<lb ed="J" n="1030b05"/>聞過不即改見賢不思齊佚逸縱橫切磋罔受語忤
<lb ed="J" n="1030b06"/>則荊棘蔓於胸前機違則劍戟鳴於臍上又何其自
<lb ed="J" n="1030b07"/>甘心而陷於禽獸之倫棄其始志也耶故望有志入
<lb ed="J" n="1030b08"/>道者當挺身拯獘寬厚毓賢庶幾無愧古人也。</p></cb:div>
<lb ed="J" n="1030b09"/><cb:div type="other"><cb:mulu type="其他" level="3">八保身全德惟在謙恭盡禮不得倨傲招尤</cb:mulu><head>八保身全德惟在謙恭盡禮不得倨傲招尤</head>
<lb ed="J" n="1030b10"/><p xml:id="pJ36p1030b1001">我見得法者自謂是大善知識矣凡詣客館旅亭神
<lb ed="J" n="1030b11"/>堂鬼廟坐必移向南稱必曰山僧士大夫晉謁不論
<lb ed="J" n="1030b12"/>其邪正高卑強之稽首師僧來見不問其盛德高年
<lb ed="J" n="1030b13"/>久參宿學據位受禮及與之盤桓者識其知見偏僻
<lb ed="J" n="1030b14"/>行業荒疏竟庸流之勿若由是被人驅逐而徂者有
<lb ed="J" n="1030b15"/>之捶撻而遁者有之不亦辱宗門而羞當世之大人
<lb ed="J" n="1030b16"/>耶原其所由蓋謂心麤器劣未能虛承師友之訓故
<lb ed="J" n="1030b17"/>至於斯昔之高名尊宿往往有不能謙下及好譏議
<lb ed="J" n="1030b18"/>人短長累嬰大患者雖其名高則累重功大則嫉深
<lb ed="J" n="1030b19"/>然所以致禍之由皆起於倨傲也今與士大夫及名
<lb ed="J" n="1030b20"/>德尊宿相見何妨主賓昭穆列坐晤談其或果具問
<lb ed="J" n="1030b21"/>道之誠而有尊師之誼再為轉機亦何不可古云尊
<lb ed="J" n="1030b22"/>莫尊乎道美莫美乎德豈必以南面之位為尊哉理
<lb ed="J" n="1030b23"/>皎然也吾宗有尊卑之定禮上下名分無可移易或
<lb ed="J" n="1030b24"/>他宗名德尊宿以道義枉顧相訪當從法門為重致
<lb ed="J" n="1030b25"/>敬盡禮莫膠門戶乖於大雄則合於古人尊賢尚德
<lb ed="J" n="1030b26"/>之高致者也。</p></cb:div>
<lb ed="J" n="1030b27"/><cb:div type="other"><cb:mulu type="其他" level="3">九居位激揚要在開豁正見不得廉纖湊泊</cb:mulu><head>九居位激揚要在開豁正見不得廉纖湊泊</head>
<lb ed="J" n="1030b28"/><p xml:id="pJ36p1030b2801">先德以大事了達之後孤峰絕頂石室茆茨隱遯過
<lb ed="J" n="1030b29"/>時曾無住持事間有雲水跂慕來咨詢者偶於石火
<lb ed="J" n="1030b30"/>電光裏垂一機露一句穩實平坦毫無造作與學者
<pb ed="J" xml:id="J36.B369.1030c" n="1030c"/>
<lb ed="J" n="1030c01"/>拔盡貪釘抽盡吝楔直使脫皮換骨頓悟佛之知見
<lb ed="J" n="1030c02"/>而後<anchor xml:id="beg_199" type="cb-app"/>已<anchor xml:id="end_199"/>也逮百丈以後始有叢林行住持事而居位
<lb ed="J" n="1030c03"/>提持猶純以向上一路示之直捷根源不許人坐於
<lb ed="J" n="1030c04"/>識情坑子裏作鬼家活計如殿裏底青州布衫廬陵
<lb ed="J" n="1030c05"/>米價曹山顛酒雪峰輥毬禾山打鼓溪深杓柄長鋤
<lb ed="J" n="1030c06"/>頭三斤銕洞山曰我常於此切是數端者所謂如塗
<lb ed="J" n="1030c07"/>毒鼓聲遠近聞者皆喪如清涼池使人能除熱惱如
<lb ed="J" n="1030c08"/>大火聚使人不得湊泊蓋上古法幢大半於深山窮
<lb ed="J" n="1030c09"/>谷而尊宿亦刀耕火種無求於世故為人激揚此事
<lb ed="J" n="1030c10"/>長說短說正按傍提俱中律呂盡合古轍豈似今時
<lb ed="J" n="1030c11"/>城隍裏趁熱鬧其上堂小參多人情修飾麗言綺語
<lb ed="J" n="1030c12"/>周全世諦未嘗見為學者略一向上提持古風其埽
<lb ed="J" n="1030c13"/>地也歟後之登曲彔木床欲代佛揚化者當如師子
<lb ed="J" n="1030c14"/>吼作無畏說驚散狐狼野干之群揮金剛王寶劍掀
<lb ed="J" n="1030c15"/>倒無明窠臼把學者心識路頭一時塞殺彼或是箇
<lb ed="J" n="1030c16"/>人能於其間尋出一條通霄大路當下直詣如來不
<lb ed="J" n="1030c17"/>動地位此謂之徹悟見道方敢曰移天轉地殺人活
<lb ed="J" n="1030c18"/>人斯為長老者之作略出格也然時難獨異免不得
<lb ed="J" n="1030c19"/>周全人情世諦秖將一二語便帶過去無斧鑿痕跡
<lb ed="J" n="1030c20"/>是為善說法要雖然非徹法源底深蓄厚養於干戈
<lb ed="J" n="1030c21"/>叢裏血戰一回欲得大自在恐難語哉。</p></cb:div>
<lb ed="J" n="1030c22"/><cb:div type="other"><cb:mulu type="其他" level="3">十詳求嗣胤從上慧命攸關不得妄授非器</cb:mulu><head>十詳求嗣胤從上慧命攸關不得妄授非器</head>
<lb ed="J" n="1030c23"/><p xml:id="pJ36p1030c2301">醍醐上味也非琉璃瓶貯之則器為之裂而醍醐亦
<lb ed="J" n="1030c24"/>終棄於地而為穢物無上妙道醍醐也傳非其人是
<lb ed="J" n="1030c25"/>貯不以琉璃缾也能不懼夫終棄於地乎惟儆惟慎
<lb ed="J" n="1030c26"/>毋容忽也蓋菩提達磨觀我東土有大乘根器人可
<lb ed="J" n="1030c27"/>以載道航海而來臨危不懼受毒不傷直以雞岫一
<lb ed="J" n="1030c28"/>脈委付神光以至曹溪踏碓老翁衍而為二派曰青
<lb ed="J" n="1030c29"/>原曰南嶽青原得石頭而正宗丕著南嶽得馬祖而
<lb ed="J" n="1030c30"/>大用斯彰其風規亦可概見矣故大陽玄祖<anchor xml:id="beg_19a" type="cb-app"/>已<anchor xml:id="end_19a"/>嗣八
<pb ed="J" xml:id="J36.B369.1031a" n="1031a"/>
<lb ed="J" n="1031a01"/>人而復託浮山遠公為求法器遂得投子青洞山一
<lb ed="J" n="1031a02"/>脈迺綿亙繁衍以至雲門師翁示現大振新豐之道
<lb ed="J" n="1031a03"/>王化於浙東時大江以南人人耳裏始聞得有少林
<lb ed="J" n="1031a04"/>直指之道謂吾本有之一大事因緣也則親依者雲
<lb ed="J" n="1031a05"/>龍風虎皆一時英雄豪傑之士然繼其傳者有數幾
<lb ed="J" n="1031a06"/>人尚多赤梢鯉魚寧聽其搖頭擺尾向南方去者為
<lb ed="J" n="1031a07"/>無限今雲門兒孫雖<anchor xml:id="beg_19b" type="cb-app"/>已<anchor xml:id="end_19b"/>偏地猶未免金鋀相混每恐
<lb ed="J" n="1031a08"/>衰夷猶是漸也以故欽服先輩授受之際法眼何其
<lb ed="J" n="1031a09"/>精哉古人十年二十年相依扣擊尚曰某甲何人敢
<lb ed="J" n="1031a10"/>言住山某甲何人敢當此記莂然今時人心志陋劣
<lb ed="J" n="1031a11"/>不重三學匪勤六度縱或聰明雖可心術乖舛非素
<lb ed="J" n="1031a12"/>經陶鍊不可草草授非器而致累遺悔於後莫若謹
<lb ed="J" n="1031a13"/>於先以須琉璃瓶而寶此醍醐可也。</p></cb:div></cb:div>
<lb ed="J" n="1031a14"/><cb:div type="other"><cb:mulu type="其他" level="2">門榜</cb:mulu><head>門榜</head>
<lb ed="J" n="1031a15"/><p xml:id="pJ36p1031a1501">去聖時遙人心日劣挾複參尋之士本為大事因緣
<lb ed="J" n="1031a16"/>而梯山涉水冒暑經寒及乎到處惟愛優容軟款不
<lb ed="J" n="1031a17"/>就本色爐鞴煆鍊盡向斷常阬子裏埋過一生縱得
<lb ed="J" n="1031a18"/>一知半見從幻殼上捏怪心識裏摶量忽朝拶到涅
<lb ed="J" n="1031a19"/>槃堂裏破床敗簣孤燈獨照纔將平昔學得底微細
<lb ed="J" n="1031a20"/>揣摩毫無用處蓋無他故皆以沽名要譽而野狐窠
<lb ed="J" n="1031a21"/>窟不曾擊碎也今特告諸賢衲緬離鄉黨遠挈瓢囊
<lb ed="J" n="1031a22"/>入叢林親知識必以生死大事為懷操銕石心辦真
<lb ed="J" n="1031a23"/>實志端在自<anchor xml:id="beg_19c" type="cb-app"/>己<anchor xml:id="end_19c"/>推求別人不能相代二六時中好惡
<lb ed="J" n="1031a24"/>境上驀然踏著自家要路不妨瀝膽披陳是則與汝
<lb ed="J" n="1031a25"/>決擇非則與汝蕩除果到大休大歇之地雲門不待
<lb ed="J" n="1031a26"/>汝開口動舌即為稱賀曰且喜上座大事了畢那時
<lb ed="J" n="1031a27"/>一任孤峰頂上呵佛罵祖不為分外如斯而報父母
<lb ed="J" n="1031a28"/>撫育之恩酬師友獎提之德總不難也苟未到此境
<lb ed="J" n="1031a29"/>界務要踏實做去命根自有斷時若謬生穿鑿妄意
<lb ed="J" n="1031a30"/>馳求貼肉汗衫愈脫不下無明習漏轉見幽深然此
<pb ed="J" xml:id="J36.B369.1031b" n="1031b"/>
<lb ed="J" n="1031b01"/>事在聲色語言上不可求離聲色語言外不可得貴
<lb ed="J" n="1031b02"/>乎自肯不借他力到此便超生死始終之患或於差
<lb ed="J" n="1031b03"/>別機緣相似配合光影門頭牢牢認定生滅居懷喜
<lb ed="J" n="1031b04"/>怒著面據實而論總是棄舍金寶擔負瓦礫究竟是
<lb ed="J" n="1031b05"/>自相欺誑徒役身心逆順境上打疊不過生死根前
<lb ed="J" n="1031b06"/>無可濟事是故切須厲志研窮潛心體究真實履踐
<lb ed="J" n="1031b07"/>審細參詳其正知見不生退屈則久之自有徹透之
<lb ed="J" n="1031b08"/>日與釋迦老子作種草豈可輕小結裹耶如有擎拳
<lb ed="J" n="1031b09"/>豎指胡言亂喝拂袖便行作種種惡態或以猖狂而
<lb ed="J" n="1031b10"/>自恃或以多語為尊貴勘其見地茫然視其起坐乖
<lb ed="J" n="1031b11"/>戾如斯之類是謂謗法亂群若阿容縱意則彼此造
<lb ed="J" n="1031b12"/>地獄業皆無利益欲草鞋生翼扁擔橫肩姑聽之我
<lb ed="J" n="1031b13"/>不敢強謂省事之為快也間有打破漆桶撞倒露柱
<lb ed="J" n="1031b14"/>摸著鼻孔拾得眉毛卻請不時入室傾心吐露拄杖
<lb ed="J" n="1031b15"/>子自能定其賞罰。</p></cb:div>
<lb ed="J" n="1031b16"/><cb:div type="other"><cb:mulu type="其他" level="2">題古雲門語錄</cb:mulu><head>題古雲門語錄</head>
<lb ed="J" n="1031b17"/><p xml:id="pJ36p1031b1701">宋雲門偃為雪峰嗣望石頭乃五世孫也其遊行如
<lb ed="J" n="1031b18"/>獅子王說法如雲雨酬機如疾雷閃電出語如樹凋
<lb ed="J" n="1031b19"/>葉落體露金風使人無處湊泊死盡偷心是故聲譽
<lb ed="J" n="1031b20"/>赫奕愈遠而愈光者抑有股肱若香林遠巴陵鑑洞
<lb ed="J" n="1031b21"/>山初之輩皆一時龍象此所謂為法門得人而其道
<lb ed="J" n="1031b22"/>大也噫觀夫今之世祖道陵遲人心翻覆上下媮安
<lb ed="J" n="1031b23"/>為人師者臨事而改步為人資者恃情而忘義以是
<lb ed="J" n="1031b24"/>卜法道之興衰見人情之厚薄至此不覺掩卷長歎
<lb ed="J" n="1031b25"/>涕泗橫流因援毫書之。</p></cb:div>
<lb ed="J" n="1031b26"/><cb:div type="other"><cb:mulu type="其他" level="2">閱散木師翁語錄</cb:mulu><head>閱散木師翁語錄</head>
<lb ed="J" n="1031b27"/><p xml:id="pJ36p1031b2701">明神廟時達磨一宗幾泯滅無聞矣散木師翁乘願
<lb ed="J" n="1031b28"/>再來實古佛行事雅量寬宏道大德全於同源異派
<lb ed="J" n="1031b29"/>見一善一德極口讚揚而亦以謙卑退讓不如是洞
<lb ed="J" n="1031b30"/>上一宗何由振乎所以雲門會下無禪道可傳無大
<pb ed="J" xml:id="J36.B369.1031c" n="1031c"/>
<lb ed="J" n="1031c01"/>法小法與人來者只教放下並不許栽他頭角也驀
<lb ed="J" n="1031c02"/>地裏搆得著如晝錦還故鄉千萬人中不過幾人而
<lb ed="J" n="1031c03"/><anchor xml:id="beg_19d" type="cb-app"/>已<anchor xml:id="end_19d"/>有以得失相馳識情測度生滅填胸是非挂口知
<lb ed="J" n="1031c04"/>其終不可以為種草不堪受鉗錘者益遜其言卑其
<lb ed="J" n="1031c05"/>色以教誨之尚有望乎成大器吁大人眼界古佛心
<lb ed="J" n="1031c06"/>境待人如此其廣謂可思議哉。</p></cb:div>
<lb ed="J" n="1031c07"/><cb:div type="other"><cb:mulu type="其他" level="2">因事偶書</cb:mulu><head>因事偶書</head>
<lb ed="J" n="1031c08"/><p xml:id="pJ36p1031c0801">蔗菴二十時即行腳操方參十餘員知識歷無數名
<lb ed="J" n="1031c09"/>山鉅剎凡所到之處如倚天長劍八風吹不動是非
<lb ed="J" n="1031c10"/>不能搖研究之功好學之篤甘於惸獨能於忍詬殆
<lb ed="J" n="1031c11"/>今四十有四齡尚不敢絲毫改步總以佛祖之道為
<lb ed="J" n="1031c12"/>懷也是故有葛附者恆以本分事深相策勵念其饑
<lb ed="J" n="1031c13"/>寒問其疾苦不翅如慈母之育其子蓋有望其為法
<lb ed="J" n="1031c14"/>門材器然往往以事任之皆紛紛以是非相擊猜忌
<lb ed="J" n="1031c15"/>相攻師資之道罔聞朋友之義不顧以此卜祖道陵
<lb ed="J" n="1031c16"/>遲知法門衰弱矣或非其咎則循本而言莫不以予
<lb ed="J" n="1031c17"/>夙昔緣薄之所致也自今而後不可更作此累氣蟲
<lb ed="J" n="1031c18"/>豸以玷法社虛度光陰將訪亮公之跡於西山埋髑
<lb ed="J" n="1031c19"/>髏於深雲絕巘此吾志焉庶可以謝過於後賢佩佛
<lb ed="J" n="1031c20"/>祖之遺訓癸卯五月十七日書。</p>
<lb ed="J" n="1031c21"/><p xml:id="pJ36p1031c2101">南禪師嘗曰我與翠巖悅在福昌時適病寒服藥出
<lb ed="J" n="1031c22"/>汗悅從禪侶遍借被咸無焉有紙衾者皆以衰老亦
<lb ed="J" n="1031c23"/>可數悅太息曰善公本色作家也夫今時壯盛者皆
<lb ed="J" n="1031c24"/>豐其衣美其食而謀道之志浸荒其老大而不之省
<lb ed="J" n="1031c25"/>豈人之非古而道之有獘也耶。</p>
<lb ed="J" n="1031c26"/><p xml:id="pJ36p1031c2601">觀學者之大莫尚於氣節心術而氣節尤本於心術
<lb ed="J" n="1031c27"/>何則有誠與偽也誠則久而日臻其盛偽則矯而日
<lb ed="J" n="1031c28"/>見其衰矣昔暹道者受雪竇獎訓飾羽之惠最久將
<lb ed="J" n="1031c29"/>舉住金鵝而暹公不欲赴乃潛書二偈於室中遁去
<lb ed="J" n="1031c30"/>後嗣德山遠山下婆子聞之即詬詈氣節之謂何平
<pb ed="J" xml:id="J36.B369.1032a" n="1032a"/>
<lb ed="J" n="1032a01"/>侍者承太陽玄栽培撫育之恩實深樂為背恩負義
<lb ed="J" n="1032a02"/>之事後竟填於虎口心術之謂何噫二公之馳譽於
<lb ed="J" n="1032a03"/>禪叢法社莫不以雄偉之器許之然自恃而背恩趨
<lb ed="J" n="1032a04"/>豔而改節昭昭竹帛殆不免明眼之譏是以誠與偽
<lb ed="J" n="1032a05"/>可辨不妄歟。</p></cb:div>
<lb ed="J" n="1032a06"/><cb:div type="other"><cb:mulu type="其他" level="2">讀紫柏集</cb:mulu><head>讀紫柏集</head>
<lb ed="J" n="1032a07"/><p xml:id="pJ36p1032a0701">夫學者操心礪志期證妙道猶攷信於言行學問雖
<lb ed="J" n="1032a08"/>淺然品質之粹可知也紫柏大師氣岸高古骨格純
<lb ed="J" n="1032a09"/>鋼嚴門下人如疾雷閃電難湊泊者有英靈禪學乃
<lb ed="J" n="1032a10"/>試之於位履歷既詳顛危不懼然後許其入室垂以
<lb ed="J" n="1032a11"/>訓誨佛祖正脈授於人若斯之慎也三平為大顛侍
<lb ed="J" n="1032a12"/>者因韓文公曰弟子軍州事繁佛法省要處乞一語
<lb ed="J" n="1032a13"/>顛良久公罔措三平乃敲禪床三下顛曰作麼平曰
<lb ed="J" n="1032a14"/>先以定動後以智拔公曰和尚門庭高峻弟子於侍
<lb ed="J" n="1032a15"/>者邊得箇入處既見其侍者亦知其和尚門庭此二
<lb ed="J" n="1032a16"/>尊宿可謂德博而緣厚師嚴而道尊故下令如流水
<lb ed="J" n="1032a17"/>之原悉順眾心上下能相親也蔗菴見古道傾危欲
<lb ed="J" n="1032a18"/>一意匡扶以效愚衷然道慚德薄力不從心餘不暇
<lb ed="J" n="1032a19"/>論即侍寮約數條以輪直日乃怠翫不遵會客時召
<lb ed="J" n="1032a20"/>之不至似謂立於左右有恥辱也強其所不欲則謂
<lb ed="J" n="1032a21"/>慘礉少恩而生怨惡矣曾聞石屋云施為盡有不如
<lb ed="J" n="1032a22"/>意只得消歸自<anchor xml:id="beg_19e" type="cb-app"/>己<anchor xml:id="end_19e"/>休余恆事斯語得省憂悶不為無
<lb ed="J" n="1032a23"/>益也。</p></cb:div>
<lb ed="J" n="1032a24"/><cb:div type="other"><cb:mulu type="其他" level="2">送亡僧</cb:mulu><head>送亡僧</head>
<lb ed="J" n="1032a25"/><p xml:id="pJ36p1032a2501">聞人遷故也親者號踊哭泣疏者驚訝歎傷然人於
<lb ed="J" n="1032a26"/>世間生死亦常事富貴貧賤男女僧俗從古到今無
<lb ed="J" n="1032a27"/>能免者其感傷歎息何哉為虛生於世間而不明於
<lb ed="J" n="1032a28"/>道三途六趣未測其往也叢林中每見送亡僧者肆
<lb ed="J" n="1032a29"/>志蕩然談笑戲謔恬然無憂戚習以成風欲佛法不
<lb ed="J" n="1032a30"/>湮沒烏可得耶古德云亡僧面前觸目菩提此語絕
<pb ed="J" xml:id="J36.B369.1032b" n="1032b"/>
<lb ed="J" n="1032b01"/>無人舉著即舉起皆輕輕放過悲夫。</p></cb:div>
<lb ed="J" n="1032b02"/><cb:div type="other"><cb:mulu type="其他" level="2">職事序</cb:mulu><head>職事序</head>
<lb ed="J" n="1032b03"/><p xml:id="pJ36p1032b0301">道無汙隆世無醇薄觀其得人則盛衰可見也昔師
<lb ed="J" n="1032b04"/>翁弘道東南之時純以大同之心廣以等慈之化鱗
<lb ed="J" n="1032b05"/>萃匡維相與成褫皆賢才碩德之士噓氣為霧喝水
<lb ed="J" n="1032b06"/>成冰提衡列剎彈壓諸山視為餘事即唱滅以來幾
<lb ed="J" n="1032b07"/>四十年奕葉相承<anchor xml:id="beg_19f" type="cb-app"/>已<anchor xml:id="end_19f"/>數世矣法燈與慧日並輝而覆
<lb ed="J" n="1032b08"/>盆之下盡睹其光耀也範惟慚德濫廁法門無力益
<lb ed="J" n="1032b09"/>土巍山不能增鹽添醬所望其有志於道者同願弘
<lb ed="J" n="1032b10"/>揚各肩分任恪承祖訓表率人天高精進之幢銷人
<lb ed="J" n="1032b11"/>我之垢則師翁之遺風餘烈復見於今日矣。</p></cb:div>
<lb ed="J" n="1032b12"/><cb:div type="other"><cb:mulu type="其他" level="2">堂規序</cb:mulu><head>堂規序</head>
<lb ed="J" n="1032b13"/><p xml:id="pJ36p1032b1301">一大藏故紙不是瞿曇說底千七百葛藤亦非祖師
<lb ed="J" n="1032b14"/>傳底以箇些子累得天下人橫也不是豎也不是陜
<lb ed="J" n="1032b15"/>路上更被人推落萬仞懸崖直得筋斷骨折緩緩地
<lb ed="J" n="1032b16"/>蘇醒將來尤道我因此出一身白汗慶快平生到雲
<lb ed="J" n="1032b17"/>門會下猶是官驛裏撮馬糞底漢未為奇也欲紹此
<lb ed="J" n="1032b18"/>箇大事須硬著脊梁骨把疑團子放在胸中勇於自
<lb ed="J" n="1032b19"/>信任於安危有朝卷起簾來看見屋頭山色秖有<g ref="#CB01403">㘞</g>
<lb ed="J" n="1032b20"/>地曰是吾本有之物豈復辨其是與不是耶此謂之
<lb ed="J" n="1032b21"/>過關者不必從關吏問可否其或於坦途上自生窒
<lb ed="J" n="1032b22"/>礙萌好惡之端乖動靜之相非特受關吏盤訐而自
<lb ed="J" n="1032b23"/>無出身之路不見我雲門關裏妙密之事也故預約
<lb ed="J" n="1032b24"/>法數章以作攻玉之石惟仁者慎諸。</p></cb:div>
<lb ed="J" n="1032b25"/><cb:div type="other"><cb:mulu type="其他" level="2">共住規約序</cb:mulu><head>共住規約序</head>
<lb ed="J" n="1032b26"/><p xml:id="pJ36p1032b2601">夫先德出世利生孜孜焉不怠于心蓋鷲嶺大業之
<lb ed="J" n="1032b27"/>重慎以禦防和以備禮惟恐廁以不勤不志之人養
<lb ed="J" n="1032b28"/>其無慚無愧之習擾於群亂於眾而欲建法幢立宗
<lb ed="J" n="1032b29"/>旨為甚難者故有叢林必有規矩以清規之整肅猶
<lb ed="J" n="1032b30"/>王法之森嚴俾疏庸愚陋之人凜然懼而不敢犯也
<pb ed="J" xml:id="J36.B369.1032c" n="1032c"/>
<lb ed="J" n="1032c01"/>所以開山師翁體先德教化之心痛切至深敦世厲
<lb ed="J" n="1032c02"/>俗改薄從醇知無不言言無不行皆勒於石諸方嚮
<lb ed="J" n="1032c03"/>風莫不以為法更加新條數款補于後要人人篤勵
<lb ed="J" n="1032c04"/>事事整齊則法社日以滋盛化風日以悠長道業易
<lb ed="J" n="1032c05"/>于成就也。</p></cb:div>
<lb ed="J" n="1032c06"/><cb:div type="other"><cb:mulu type="其他" level="2">題愚菴老和尚語錄</cb:mulu><head>題愚菴老和尚語錄</head>
<lb ed="J" n="1032c07"/><p xml:id="pJ36p1032c0701">愚菴老人天資豪爽風格凜然機辨宏肆造詣幽深
<lb ed="J" n="1032c08"/>近代尊宿無可與並其至性孝友猶為古今之冠遇
<lb ed="J" n="1032c09"/>猥媟不堪之士對以容氣穆然琢磨英偉之器不假
<lb ed="J" n="1032c10"/>辭色往往聞風歸就者始依之視為甚難而親久不
<lb ed="J" n="1032c11"/>自知其意消信之謂不可窺測也蓋眼高胸曠鋸牙
<lb ed="J" n="1032c12"/>電舌呵佛罵祖以身任之其視門庭狂鬧得失交加
<lb ed="J" n="1032c13"/>高尻低首媚悅凡愚以狙詐豕貪羅致學者為之扼
<lb ed="J" n="1032c14"/>腕攢眉喟然而流涕曰時移世異真風埽地矣乃退
<lb ed="J" n="1032c15"/>雲門之席而築室於明湖之上以忘機瀟灑為佛事
<lb ed="J" n="1032c16"/>後雖攝化東吳弘法檇李悉如月印千江風鳴萬籟
<lb ed="J" n="1032c17"/>事事隨緣應之而本無心此謂大慈適化之軌非今
<lb ed="J" n="1032c18"/>世栽名培譽所能及者平時上堂示眾等語嚴峻高
<lb ed="J" n="1032c19"/>雅有石頭德山之餘烈尟能契其機者有佩其語而
<lb ed="J" n="1032c20"/>為箴誨老人聞見必責之曰語言文字壅蔽正途豈
<lb ed="J" n="1032c21"/>爾所以求道之志耶嗚呼此言真為藥石深可以治
<lb ed="J" n="1032c22"/>末世學者小知淺見之病但揭宗門旨趣啟向上妙
<lb ed="J" n="1032c23"/>門終不可去其語言也予因輯之編之復刊刻之傳
<lb ed="J" n="1032c24"/>於後世俾覽者其以是洞徹心源發明性地人人為
<lb ed="J" n="1032c25"/>至寶可也或謂世尊說法四十九年未曾道著一字
<lb ed="J" n="1032c26"/>紛紛以此為不必亦可也然不知誰是其人甲辰六
<lb ed="J" n="1032c27"/>月日書。</p></cb:div>
<lb ed="J" n="1032c28"/><cb:div type="other"><cb:mulu type="其他" level="2">題佛日石和尚語錄</cb:mulu><head>題佛日石和尚語錄</head>
<lb ed="J" n="1032c29"/><p xml:id="pJ36p1032c2901">佛日石師伯者天下之大人也何得而知之始吾於
<lb ed="J" n="1032c30"/>崇禎壬午秋往寶壽見之睨其動止翩翩欲仙瞻其
<pb ed="J" xml:id="J36.B369.1033a" n="1033a"/>
<lb ed="J" n="1033a01"/>形儀彬彬尚雅世所未見者逮閱其全錄妙唱非干
<lb ed="J" n="1033a02"/>於舌全提不借於言燎天灼地鑄聖鎔凡相與戮力
<lb ed="J" n="1033a03"/>而扶洞上將仆之宗概其布事行令嚴肅而寬餘使
<lb ed="J" n="1033a04"/>一切人可親而可畏即吮毫揮紙亦別有一種宕肆
<lb ed="J" n="1033a05"/>韻致是為天下之大人謂不謬蓋若人逝矣豈復有
<lb ed="J" n="1033a06"/>哉因三復而置卷長歎。</p></cb:div>
<lb ed="J" n="1033a07"/><cb:div type="other"><cb:mulu type="其他" level="2">讀古南牧雲和尚語錄</cb:mulu><head>讀古南牧雲和尚語錄</head>
<lb ed="J" n="1033a08"/><p xml:id="pJ36p1033a0801">今時尊宿提唱舉揚其言句遍滿寰區然非困於重
<lb ed="J" n="1033a09"/>遲則務於輕巧非涉于纖穠則固於鄙俗皆不能脫
<lb ed="J" n="1033a10"/>略窠臼而遊自在中道也獨夫古南語錄平淡而雅
<lb ed="J" n="1033a11"/>麗簡古而精到無論久參初學目之便曉然非見道
<lb ed="J" n="1033a12"/>卓絕純素任真其應機說法不易到此田地若謂其
<lb ed="J" n="1033a13"/>從事翰墨工於詩文則失卻一隻眼也蓋是天童真
<lb ed="J" n="1033a14"/>子此其淵源所自明矣因讀其語乃喟然曰不獲親
<lb ed="J" n="1033a15"/>依席末躬聽舉揚而為歎慕之不<anchor xml:id="beg_1a0" type="cb-app"/>已<anchor xml:id="end_1a0"/>故為譬曰如曠
<lb ed="J" n="1033a16"/>劫饑人將無沙米作清淨飯愈食而愈不猒恐世人
<lb ed="J" n="1033a17"/>鮮有知味者甲辰閏月日雲門某題。</p></cb:div>
<lb ed="J" n="1033a18"/><cb:div type="other"><cb:mulu type="其他" level="2">因事記言</cb:mulu><head>因事記言</head>
<lb ed="J" n="1033a19"/><p xml:id="pJ36p1033a1901">佛法全盛之世祖道大興之時知識道德是務勢利
<lb ed="J" n="1033a20"/>罔趨學者節義為懷參扣為急故衲子為大事因緣
<lb ed="J" n="1033a21"/>千里天涯孤蹤海角眼界寬廣胸次開闊是非得喪
<lb ed="J" n="1033a22"/>無動其心榮辱毀譽不搖其志艱危不顧饑凍不憂
<lb ed="J" n="1033a23"/>所到叢林有可住之緣遂放下瓢囊十年二十年撒
<lb ed="J" n="1033a24"/>灰不去潑水怡然若不悟明誓不出山若不可住者
<lb ed="J" n="1033a25"/>寧可民間借宿如過蠱毒之鄉水也不嘗一滴是為
<lb ed="J" n="1033a26"/>英靈豪傑後或道成德粹一旦唱道利生事事法法
<lb ed="J" n="1033a27"/>頤指如意乃見到行到其利益彌於大千光明亙於
<lb ed="J" n="1033a28"/>萬劫也今時衲子見昧而局學之未至不親明眼尊
<lb ed="J" n="1033a29"/>宿而望勢依違蓋終身望道而未之見者有驗於此
<lb ed="J" n="1033a30"/>余於甲辰元宵期滿解制<anchor xml:id="beg_1a1" type="cb-app"/>已<anchor xml:id="end_1a1"/>晚參時諄諄開示謂大
<pb ed="J" xml:id="J36.B369.1033b" n="1033b"/>
<lb ed="J" n="1033b01"/>事未明得住且住不宜浮游浪蕩虛翫歲月徒役身
<lb ed="J" n="1033b02"/>心及乎詰朝粥罷高擔低揖傾堂而去後問侍者去
<lb ed="J" n="1033b03"/>之所以侍者曰彼諸禪人願各久隨謂和尚不似諸
<lb ed="J" n="1033b04"/>方卑躬確意挽留是以去之無他故也余聞之不覺
<lb ed="J" n="1033b05"/>涕零哽咽者累日嗚呼古之學者撒灰潑水不肯去
<lb ed="J" n="1033b06"/>今之學者優容婉語始能留是知佛法之衰祖道之
<lb ed="J" n="1033b07"/>替人心矯詐一至於此雖黃面復生達磨再世恐亦
<lb ed="J" n="1033b08"/>無能挽捄噫可不悲歟。</p></cb:div></cb:div>
<lb ed="J" n="1033b09"/>
<lb ed="J" n="1033b10"/><cb:juan fun="close" n="28"><cb:jhead>蔗菴範禪師語錄卷二十八</cb:jhead></cb:juan>
</body>
<back>
<cb:div type="apparatus">
<head>校勘記</head>
<p>
<choice cb:resp="#resp1" cb:from="#beg_195" cb:to="#end_195"><corr>已</corr><sic>巳</sic></choice>
<choice cb:resp="#resp1" cb:from="#beg_196" cb:to="#end_196"><corr>己</corr><sic>已</sic></choice>
<choice cb:resp="#resp1" cb:from="#beg_197" cb:to="#end_197"><corr>已</corr><sic>巳</sic></choice>
<choice cb:resp="#resp1" cb:from="#beg_198" cb:to="#end_198"><corr>已</corr><sic>巳</sic></choice>
<choice cb:resp="#resp1" cb:from="#beg_199" cb:to="#end_199"><corr>已</corr><sic>巳</sic></choice>
<choice cb:resp="#resp1" cb:from="#beg_19a" cb:to="#end_19a"><corr>已</corr><sic>巳</sic></choice>
<choice cb:resp="#resp1" cb:from="#beg_19b" cb:to="#end_19b"><corr>已</corr><sic>巳</sic></choice>
<choice cb:resp="#resp1" cb:from="#beg_19c" cb:to="#end_19c"><corr>己</corr><sic>巳</sic></choice>
<choice cb:resp="#resp1" cb:from="#beg_19d" cb:to="#end_19d"><corr>已</corr><sic>巳</sic></choice>
<choice cb:resp="#resp1" cb:from="#beg_19e" cb:to="#end_19e"><corr>己</corr><sic>巳</sic></choice>
<choice cb:resp="#resp1" cb:from="#beg_19f" cb:to="#end_19f"><corr>已</corr><sic>巳</sic></choice>
<choice cb:resp="#resp1" cb:from="#beg_1a0" cb:to="#end_1a0"><corr>已</corr><sic>巳</sic></choice>
<choice cb:resp="#resp1" cb:from="#beg_1a1" cb:to="#end_1a1"><corr>已</corr><sic>巳</sic></choice>
</p>
</cb:div>
</back></text></TEI>