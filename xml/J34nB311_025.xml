<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="J34nB311">
<teiHeader>
<fileDesc>
		<titleStmt>
			<title>Jiaxing Canon, Electronic version, No. B311 天界覺浪盛禪師全錄</title>
			<author>明 道盛說　大成．大然等較　後附杖門隨集</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.19 $<date>$Date: 2012/06/27 08:15:05 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
	</editionStmt>
	<extent>33卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/06/27 08:15:05 $</date>
	</publicationStmt>
	<sourceDesc>
		<bibl>Jiaxing Canon Vol. 34, No. B311 </bibl>
	<listWit>
		<witness xml:id="wit1">【CBETA】</witness>
		<witness xml:id="wit2">【大】</witness>
	</listWit>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Input by CBETA(first version), Input by CBETA(second version), Part of text as provided by LINDEN</p>
		<p xml:lang="zh" cb:type="ly">CBETA 人工輸入（版本一），CBETA 人工輸入（版本二），LINDEN 大德提供之部份經文</p>
	</projectDesc>
</encodingDesc>
<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2008-12-02T16:22:33">Zhou Bang-Xin (ed.) Created initial TEI XML version with BASICX.BAT</change>

</revisionDesc>
</teiHeader>
<text><body>
<cb:mulu type="其他" level="1">說一</cb:mulu><cb:mulu type="其他" level="2">著述以密傳心神授萬世說</cb:mulu>
<pb ed="J" xml:id="J34.B311.0735b" n="0735b"/>
<lb ed="J" n="0735b01"/><milestone unit="juan" n="25"/><cb:mulu type="卷" n="25"></cb:mulu><cb:juan fun="open" n="25"><cb:jhead>天界覺浪盛禪師全錄卷之二十五</cb:jhead></cb:juan>
<lb ed="J" n="0735b02"/>
<lb ed="J" n="0735b03"/><byline cb:type="other">門人　大然　弘智　大中　大充　較</byline>
<lb ed="J" n="0735b04"/><cb:div type="other"><cb:mulu type="其他" level="1">說二</cb:mulu><head>說</head>
<lb ed="J" n="0735b05"/><cb:div type="other"><cb:mulu type="其他" level="2">麗化說</cb:mulu><head>麗化說</head>
<lb ed="J" n="0735b06"/><p xml:id="pJ34p0735b0601">余昔於匡廬作五燈熱序。發明吾宗傳燈命名之意。
<lb ed="J" n="0735b07"/>蓋火藏光無體因物續燄。而師資投機之際。各自得
<lb ed="J" n="0735b08"/>此熱燄。始能傳受此神。不則徒於光影門頭妄自玩
<lb ed="J" n="0735b09"/>弄。於心性何有發揮哉。嗣於桐城與諸公談易。嘗以
<lb ed="J" n="0735b10"/>先天之火為神。玅在附麗於薪燈。始能脫化。此薪燈
<lb ed="J" n="0735b11"/>之神。亦惟此火神之能脫化。乃能附麗於萬物。而轉
<lb ed="J" n="0735b12"/>轉脫化。此神自不斷絕。如麗而不化則成執妄之迷
<lb ed="J" n="0735b13"/>化而不麗。則成墮空之失矣。火之分合能傳而成生
<lb ed="J" n="0735b14"/>生不息也。大矣哉。因作尊火為宗論。參合華嚴法華
<lb ed="J" n="0735b15"/>以借象取義而闡發之。或曰從古謂土為五行之主
<lb ed="J" n="0735b16"/>今以火為宗。無乃矯先聖乎。曰以土為主者。會天地
<lb ed="J" n="0735b17"/><anchor xml:id="beg_261" type="cb-app"/>已<anchor xml:id="end_261"/>成之數。定位而為中極也。天地未成之先。則當以
<lb ed="J" n="0735b18"/>火為宗。而陰陽五行。始皆得成就也。何則。先天之初
<lb ed="J" n="0735b19"/>無聲無臭。獨有此點覺明之火為造物主運。陰陽之
<lb ed="J" n="0735b20"/>所以變化。五行之所以相生。皆此火為神也。如水木
<lb ed="J" n="0735b21"/>土金。皆有形質自守。可以執作玩狎。獨火為神。操存
<lb ed="J" n="0735b22"/>舍亡。出入無時。莫知其鄉。此心之所以屬火也。然五
<lb ed="J" n="0735b23"/>行之火。猶有相可見。至於藏為太極。使靜極生陽。動
<lb ed="J" n="0735b24"/>極生陰。為萬物之化神。是天人之不可測也有先天
<lb ed="J" n="0735b25"/>之火性。為太極本。有後天之火神為太陽元。有無相
<lb ed="J" n="0735b26"/>之火精。為五行體有有相之火氣為生剋用。以故天
<lb ed="J" n="0735b27"/>地人物之先非火不能生。天地人物之後。非火不能
<lb ed="J" n="0735b28"/>養。水非火不能自潤。木非火不能自長。土非火不能
<lb ed="J" n="0735b29"/>自和。金非火不能自堅。即人生非附麗于父母精血
<lb ed="J" n="0735b30"/>之火。不能脫化成胎。身非火不剋化飲食而長養骨
<pb ed="J" xml:id="J34.B311.0735c" n="0735c"/>
<lb ed="J" n="0735c01"/>肉。形非火不能出力作勞。命非火一時不能久存即
<lb ed="J" n="0735c02"/>人垂危。心上煖氣附麗。雖暝去尚能復生。心上煖氣
<lb ed="J" n="0735c03"/>纔無四行雖在。終不能起人之死屍有陰魄附體者。
<lb ed="J" n="0735c04"/>與所葬之地有煖氣溫養。其年雖久。啟壙儼然。出土
<lb ed="J" n="0735c05"/>見風。即時敗壞。此天地人物之餘火。尚能如是。況有
<lb ed="J" n="0735c06"/>心之精神。以為聖者。如日月燈明之相麗。寧不足以
<lb ed="J" n="0735c07"/>充塞乎天地。而默成其人物之位育哉。又須知此火
<lb ed="J" n="0735c08"/>以性空之火為主。有智慧火。緣生火。有無明火。業識
<lb ed="J" n="0735c09"/>火。有瞋慾火。癡迷火。有冥陽鬼神無根之火。各自麗
<lb ed="J" n="0735c10"/>化而有真偽大小之不同也。一等陋人不知魂升魄
<lb ed="J" n="0735c11"/>降因於業力。尚有精爽之火性。妄謂人死神滅。無三
<lb ed="J" n="0735c12"/>世因果善惡報應之說。反指佛氏為異端。虛無寂滅
<lb ed="J" n="0735c13"/>之教。去人倫絕天理。而排闢之。夫既以佛為虛無則
<lb ed="J" n="0735c14"/>不應以因果示人倫。使悟生死而證性命。以教為寂
<lb ed="J" n="0735c15"/>滅。則不應以報應明天理。使擇善惡而全心神。不知
<lb ed="J" n="0735c16"/>所謂去人倫。絕天理者。莫大於誣人死神滅也。人果
<lb ed="J" n="0735c17"/>死而神滅則此後人類從何出生。若謂天能降衷於
<lb ed="J" n="0735c18"/>人。道之大原出於天。是天為有性情之天乎。為無性
<lb ed="J" n="0735c19"/>情之天乎。謂天無性情。彼既自無性情。何能有性情
<lb ed="J" n="0735c20"/>與人。謂天有性情。則天與人同有性情。不可以性情
<lb ed="J" n="0735c21"/>分人。且此天獨居何地乎。謂是無地之天。天而無地
<lb ed="J" n="0735c22"/>則天亦無有作為不應如此紛紜降衷與人。若謂此
<lb ed="J" n="0735c23"/>天是上帝之天。與三十三天梵。釋相類。則當是有性
<lb ed="J" n="0735c24"/>情之天。能作善法樂。五欲者也。又如是天降衷賦命
<lb ed="J" n="0735c25"/>之人是有性情之人乎。無性情之人乎。若無性情之
<lb ed="J" n="0735c26"/>人。彼既自無性情。又何能受天衷命。若有性情之人。
<lb ed="J" n="0735c27"/>彼既自有性情如何又受天之衷命。此衷此命是有
<lb ed="J" n="0735c28"/>性情之衷命。是無性情之衷命。若有性情之衷命。則
<lb ed="J" n="0735c29"/>人之性情<anchor xml:id="beg_262" type="cb-app"/>已<anchor xml:id="end_262"/>有之。如何更受天之性情衷命。若言此
<lb ed="J" n="0735c30"/>人原是無性情之人。因受天之衷命而後始有性情。
<pb ed="J" xml:id="J34.B311.0736a" n="0736a"/>
<lb ed="J" n="0736a01"/>是則無性情之人。從何而有。且能承受天之衷命乎。
<lb ed="J" n="0736a02"/>不然土木金石。本是無性情者。亦當受天之衷命與
<lb ed="J" n="0736a03"/>人同有性情則上帝之可天可人。可空可物。亦可以
<lb ed="J" n="0736a04"/>分合同異也。人既能受天之衷命。而不知因果。乃自
<lb ed="J" n="0736a05"/>滅絕其神。不特人如傀儡不能祈天永命。而上帝亦
<lb ed="J" n="0736a06"/>何其易於息機乎。上帝既能以衷命與人何不作一
<lb ed="J" n="0736a07"/>永命之人。如天之自強不息。生物不測。與高明博厚
<lb ed="J" n="0736a08"/>同其悠久乎。陋者又謂人稟於天之清者為聖賢。為
<lb ed="J" n="0736a09"/>仁善。稟於天之濁者為凡愚。為暴惡。如此。則人真似
<lb ed="J" n="0736a10"/>木偶。既無性情。不知憎愛。懵然受天所賦聽彼清濁。
<lb ed="J" n="0736a11"/>任天戲弄。夫上帝好生。只應平等為心。何當以清賦
<lb ed="J" n="0736a12"/>此以濁賦彼。使順逆相反。自違其天命乎。或謂上天
<lb ed="J" n="0736a13"/>原不賦人以清濁。世人稟受於天。自有清濁。而作善
<lb ed="J" n="0736a14"/>惡則何謂作善天降之百祥。作惡天降之百殃。救者
<lb ed="J" n="0736a15"/>曰。但人作善惡。天乃因而賞罰之也。予謂上天既不
<lb ed="J" n="0736a16"/>授命於人。而人自為善惡。如我無借貸於人。無端索
<lb ed="J" n="0736a17"/>償。是天何橫逆如此。而不聽其人之自作自受乎。或
<lb ed="J" n="0736a18"/>又謂天之賦卑。原無彼此。如一器物與人。善用則順
<lb ed="J" n="0736a19"/>而昌。不善用則逆而亡。如此則又落在佛氏之因果
<lb ed="J" n="0736a20"/>報應也。世人不知自心循業發現。而有聖凡依正之
<lb ed="J" n="0736a21"/>報強以聖愚貴賤善惡壽夭。皆天命所賦。又何知自
<lb ed="J" n="0736a22"/>性之天自心之命。所感見之同異乎。若果是天賦。天
<lb ed="J" n="0736a23"/>何賦堯之清而聖。又賦其子丹朱濁而嚚以報之。既
<lb ed="J" n="0736a24"/>賦瞽瞍夫婦以頑嚚。則不應賦長子舜清而聖以報
<lb ed="J" n="0736a25"/>之。既報長以清何。又賦其小子象濁而傲以雜之。如
<lb ed="J" n="0736a26"/>文王武周父子之清聖。而又報之以管蔡。此非各自
<lb ed="J" n="0736a27"/>循業之報乎。蓋人自心天命之流行逆順。以成因果
<lb ed="J" n="0736a28"/>也彼上帝之天。蒼蒼之視亦何能如此分合同異之
<lb ed="J" n="0736a29"/>不可類而齊乎試以易理推之。乃知性命之神不滅。
<lb ed="J" n="0736a30"/>不可誣也。聖宗之道。莫精微於大易。聖人未作易時
<pb ed="J" xml:id="J34.B311.0736b" n="0736b"/>
<lb ed="J" n="0736b01"/>大易不傳之理。全在天地人物中。及聖人作易後。則
<lb ed="J" n="0736b02"/>天地人物生生不息之理。皆在大易中。予以先天後
<lb ed="J" n="0736b03"/>天。表原始返終之故。而以乾坤為樞紐。故有乾元用
<lb ed="J" n="0736b04"/>九坤元用六。為聖人幹天旋地之玅。若無此用。則八
<lb ed="J" n="0736b05"/>八卦七七蓍。皆無情之物。無以通變化行鬼神也。世
<lb ed="J" n="0736b06"/>人讀易訓易。往往蹉過此二元二用。未嘗專提出也。
<lb ed="J" n="0736b07"/>又何處見聖人能致中和參贊位育。二元為大經大
<lb ed="J" n="0736b08"/>法二用為大功大能哉。乾坤是先天定位。變化之機
<lb ed="J" n="0736b09"/>全在後天坎離復姤二爻為天根地柢之元。是為九
<lb ed="J" n="0736b10"/>六之初。此慎獨之機精一之秘。天人之竅。性命之關。
<lb ed="J" n="0736b11"/>中和之宗。位育之本能用此九。即能原始而出生。能
<lb ed="J" n="0736b12"/>用此六。即能返終而入死。所謂原始返終。知生死之
<lb ed="J" n="0736b13"/>故。通乎晝夜而知者。既不知此。何知朝聞夕死之道
<lb ed="J" n="0736b14"/>哉。更須知陽之出即六為九。陰之入即九為六。陰陽
<lb ed="J" n="0736b15"/>元是一氣以出入起伏別為之名耳。即人一身呼之
<lb ed="J" n="0736b16"/>出為陽九之升。吸之入。為陰六之降。督任二脈。即乾
<lb ed="J" n="0736b17"/>坤之二元。何曾有二氣之不一哉。吾故曰聖人通乎
<lb ed="J" n="0736b18"/>一氣之變化而能出生入死以傳神。凡愚昧乎一氣
<lb ed="J" n="0736b19"/>之死生而為生變死化以失性。能知此則用初九即
<lb ed="J" n="0736b20"/>用八八諸爻之九。用初六即用八八諸爻之六。一奇
<lb ed="J" n="0736b21"/>一偶之交錯。須剛柔相濟。始成兼到之中和。惟聖人
<lb ed="J" n="0736b22"/>能用九即用六。用六即用九。故能通變化而行鬼神。
<lb ed="J" n="0736b23"/>與人物造命。賢者只能用九六而奉承天命。順人物
<lb ed="J" n="0736b24"/>以各正性命。百姓則但為九六生滅所用。而且顛倒
<lb ed="J" n="0736b25"/>生命。悖逆天理。為失身失命之徒。聖人之所以與百
<lb ed="J" n="0736b26"/>姓同其憂患者。獨用此九六之神。設為道教以制禮
<lb ed="J" n="0736b27"/>樂刑政。曲成其人物之九六於可安立處。不致自相
<lb ed="J" n="0736b28"/>賊亂也。予嘗曰。造化之玅。必附麗於天地人物。始能
<lb ed="J" n="0736b29"/>脫化其精神。以成中和位育之元元不息。猶心神之
<lb ed="J" n="0736b30"/>附麗官骸。大道之附麗器用也。太極必附麗於八八
<pb ed="J" xml:id="J34.B311.0736c" n="0736c"/>
<lb ed="J" n="0736c01"/>卦爻以摩盪。使諸卦爻。亦自附麗於屢遷周流者正
<lb ed="J" n="0736c02"/>以能脫化於生死。易而不易也。夫至聖莫過孔子。猶
<lb ed="J" n="0736c03"/>自附麗于祖述憲章。上律下襲。為始終一貫之時中。
<lb ed="J" n="0736c04"/>孟子亦善於附麗私淑以攝清任和。而脫化焉。夫附
<lb ed="J" n="0736c05"/>麗諸聖而集成者是自能擴克會通神明統類。曾非
<lb ed="J" n="0736c06"/>假於外鑠也。吾宗傳燈亦此旨也。世間山海虛空艸
<lb ed="J" n="0736c07"/>木金石。無不有火。以無人能取用。故自埋沒。有人以
<lb ed="J" n="0736c08"/>燧鏡鑽斗而取出之。以附麗於煙紙艸木。傳諸鐙灶
<lb ed="J" n="0736c09"/>其用無窮。謂有傳者。是師資相激初投機之時也。謂
<lb ed="J" n="0736c10"/>無傳者。是師資<anchor xml:id="beg_263" type="cb-app"/>已<anchor xml:id="end_263"/>印契之後也。使不傳。終似廢物而
<lb ed="J" n="0736c11"/>自埋使有傳還似借光而未發。又況傳受之有善惡
<lb ed="J" n="0736c12"/>邪正。為聖凡升降之各異。可漫漫哉。世法不悟河圖
<lb ed="J" n="0736c13"/>洛書洪範及五經四書老莊諸大子史。未必能會通
<lb ed="J" n="0736c14"/>精一時中之道。如出世法。不悟華嚴法華楞嚴唯識
<lb ed="J" n="0736c15"/>諸大經律論。與宗門傳燈諸錄。未必能會通性相一
<lb ed="J" n="0736c16"/>多相即而通達佛道也。夫不善於陰翊王化之不逮
<lb ed="J" n="0736c17"/>與折攝邪外之同歸者。正以各坐於宗教一偏之枯
<lb ed="J" n="0736c18"/>也。故予獨於易旨。三致意焉。古人有謂易取意於畫
<lb ed="J" n="0736c19"/>前。而實傳神於畫後。畫前之意。即太極也。曰易有太
<lb ed="J" n="0736c20"/>極是生兩儀即此太極。是先天後天之本。即是伏羲
<lb ed="J" n="0736c21"/>一畫。此畫即負陰抱陽。是諸畫之宗。未曾以有無而
<lb ed="J" n="0736c22"/>名之號曰太極。又何必加以無極乎。此中須悟通變
<lb ed="J" n="0736c23"/>化裁可也。周子云無極而太極。將謂無極是無有方
<lb ed="J" n="0736c24"/>體。就萬物統體言之。太極是會其要領。就一物根柢
<lb ed="J" n="0736c25"/>言之。無無極。則太極無所本。無太極則無極無所寓
<lb ed="J" n="0736c26"/>乎。朱晦菴極力闡發。未免支離。夫加無極於太極。未
<lb ed="J" n="0736c27"/>嘗不玅。但其說不圓。反失通變。後人泥無無極則太
<lb ed="J" n="0736c28"/>極止足為一物之根柢。如未加無極時。則易有太極。
<lb ed="J" n="0736c29"/>皆不足為萬物體統可乎。邵氏曰未可以有無動靜
<lb ed="J" n="0736c30"/>言。而未嘗離乎有無動靜也。夫對有極言無極。而不
<pb ed="J" xml:id="J34.B311.0737a" n="0737a"/>
<lb ed="J" n="0737a01"/>落有無號而太之尚不執一可執二執三乎後人有
<lb ed="J" n="0737a02"/>謂宋儒雖能發明聖學亦多有蔽於註釋之臆見杜
<lb ed="J" n="0737a03"/>撰失其本來面目者不若還經本文令人於八面玲
<lb ed="J" n="0737a04"/>瓏無牽掣障蔽處自尋自繹必有得於秘密通乎聖
<lb ed="J" n="0737a05"/>人命意之微也前古不論即孔孟亦於絕學時深思
<lb ed="J" n="0737a06"/>而通之周程陸朱亦於絕學時深思而通之雖通之
<lb ed="J" n="0737a07"/>有本末大小安知後人獨無如孔子之賢於堯舜者
<lb ed="J" n="0737a08"/>哉古人著作如醫書雖一家法有各善者或著脈經
<lb ed="J" n="0737a09"/>或著病機或著藥性或著炮製或著成方或著醫案
<lb ed="J" n="0737a10"/>必須合異為同而用之則神更有善於著作者則取
<lb ed="J" n="0737a11"/>其親切要玅以會通之如煉成金丹只待人解吞耳
<lb ed="J" n="0737a12"/>秖如寂然不動感而遂通天下之故此一故字即是
<lb ed="J" n="0737a13"/>造物無盡藏也大易以感而遂通之故有八八六十
<lb ed="J" n="0737a14"/>四卦無不經緯之此感之時義大矣哉天地以陰陽
<lb ed="J" n="0737a15"/>交感而化生萬物聖人以德政感人心而化成天下
<lb ed="J" n="0737a16"/>如卜筮法於人未感一爻時則周天諸卦皆寂然不
<lb ed="J" n="0737a17"/>動曾無吉凶悔吝之可占天下之賾在乎幾幾者動
<lb ed="J" n="0737a18"/>之微也幾之未動神亦莫測以故聖人之明道設教
<lb ed="J" n="0737a19"/>先命人慎獨審幾正所以慎感感是危微之端中和
<lb ed="J" n="0737a20"/>之兆此而不慎則成習不著行不察無所忌憚而放
<lb ed="J" n="0737a21"/>辟邪侈尤難於審察制伏也故吾以罪莫大於不知
<lb ed="J" n="0737a22"/>念起神莫玅於能見幾先幾先之玅在爻爻交易中
<lb ed="J" n="0737a23"/>見九六之用在念念遷變中神幾感之故與佛華嚴
<lb ed="J" n="0737a24"/>諸經甚合偈云佛身克滿於法界此即寂然不動太
<lb ed="J" n="0737a25"/>極之本體也普現一切群生前此即諸卦交錯成文
<lb ed="J" n="0737a26"/>之象也隨緣赴感靡不周此即感而遂通天下之故
<lb ed="J" n="0737a27"/>也而恒處此菩提座此即成天下之亹亹何思何慮
<lb ed="J" n="0737a28"/>也雖然此感之故先須悟得始不為妄想境界所感
<lb ed="J" n="0737a29"/>而生執著顛倒聖人悟此感之故故能用九以通天
<lb ed="J" n="0737a30"/>時用六以行地利用九六以成人和我佛悟此感之
<pb ed="J" xml:id="J34.B311.0737b" n="0737b"/>
<lb ed="J" n="0737b01"/>故乃曰奇哉一切眾生皆具如來智慧德相但因妄
<lb ed="J" n="0737b02"/>想執著而不證得我當教以解脫之法使各自證得
<lb ed="J" n="0737b03"/>然則佛雖自悟亦必附麗自<anchor xml:id="beg_264" type="cb-app"/>己<anchor xml:id="end_264"/>智慧德相用之以示
<lb ed="J" n="0737b04"/>無性緣生而脫化其一切妄想執著以證緣生無性
<lb ed="J" n="0737b05"/>又能使六凡四聖皆得附麗我五時說教以脫化其
<lb ed="J" n="0737b06"/>智慧德相於拈花微笑作教外不傳之宗雖皆屬一
<lb ed="J" n="0737b07"/>真法界惟佛祖能徹悟心性圓滿果因附麗於十界
<lb ed="J" n="0737b08"/>聖凡以大權方便脫化格外機神傳此宥密為法界
<lb ed="J" n="0737b09"/>主中主也是則皆以明此幾感神其麗化因根之利
<lb ed="J" n="0737b10"/>鈍以成自他受用一真之法原無大小先後其機宜
<lb ed="J" n="0737b11"/>在人自悟耳莊生謂薪盡火傳人或失於附麗予以
<lb ed="J" n="0737b12"/>火麗薪傳人當悟此神化今人心之火初失於藏而
<lb ed="J" n="0737b13"/>不能善取次則失於取而不能附麗後又失於附麗
<lb ed="J" n="0737b14"/>非法而不能傳此真神即真火藏之於太極必因感
<lb ed="J" n="0737b15"/>而後應如世火能生水木土金實藏麗於水木土金
<lb ed="J" n="0737b16"/>中亦必因感而後脫化如龍為火之至精必藏於淵
<lb ed="J" n="0737b17"/>海之至密非附麗於雷霆風雨亦不能起蟄也故太
<lb ed="J" n="0737b18"/>極火神必先附麗於坎二陰中當坤盡子月之半一
<lb ed="J" n="0737b19"/>陽始來為地雷復所謂帝出乎震以躍乎龍門而入
<lb ed="J" n="0737b20"/>於巽方乃相見乎離為九五之飛龍在天與天地合
<lb ed="J" n="0737b21"/>德四時合序而後成乎離中一陰姤於乾底而致養
<lb ed="J" n="0737b22"/>乎坤以麗澤乎兌而戰勝乎乾後入天門以勞息乎
<lb ed="J" n="0737b23"/>坎而成言乎艮此即原始返終而貞下起元也乃知
<lb ed="J" n="0737b24"/>生死之故以通晝夜之道如循環之中虛而無有端
<lb ed="J" n="0737b25"/>倪可得所謂時乘六龍以御天以聖人能用九於附
<lb ed="J" n="0737b26"/>麗故脫化為無首無尾可見此先天而天不違後天
<lb ed="J" n="0737b27"/>而奉天時即薪之傳火燈之續燄而教外別傳特嗣
<lb ed="J" n="0737b28"/>過現未來三世日月燈明之所以然者必如此也華
<lb ed="J" n="0737b29"/>嚴一真法界以寂滅場地香水海中之藏為金剛際
<lb ed="J" n="0737b30"/>此正水中之金坎中之陽為善財童子之初爻純粹
<pb ed="J" xml:id="J34.B311.0737c" n="0737c"/>
<lb ed="J" n="0737c01"/>精之不雜者是慎獨精一時中克<anchor xml:id="beg_265" type="cb-app"/>己<anchor xml:id="end_265"/>之第一念也人
<lb ed="J" n="0737c02"/>心道心渾在厥中之隱見惟大人能克念作聖緝熙
<lb ed="J" n="0737c03"/>敬止不失赤子之心則能福城東際發於帝震群動
<lb ed="J" n="0737c04"/>之初如海日出於扶桑遇文殊之根本大智而法乳
<lb ed="J" n="0737c05"/>成人儼然巽順而附麗於南方離明獲五十三善知
<lb ed="J" n="0737c06"/>識之差別智而脫化於普賢之行證得致養麗澤於
<lb ed="J" n="0737c07"/>坤兌之地位始得慈氏補坎之處以成純乾而入毘
<lb ed="J" n="0737c08"/>盧藏身樓閣之重重涉入涉入重重之玅密初從體
<lb ed="J" n="0737c09"/>起用此攝用歸體正以太極如一真法界之主中主
<lb ed="J" n="0737c10"/>也著述大經須華嚴為原始以人地為宗佛於寂滅
<lb ed="J" n="0737c11"/>場發用法華為返終以法乘為主法以大牛車歸體
<lb ed="J" n="0737c12"/>如善財之子陽為復卦之初心龍女之午陰為姤卦
<lb ed="J" n="0737c13"/>之初智能悟此初心之九初智之六則於法華華嚴
<lb ed="J" n="0737c14"/>大易河洛隨得之淺深而了生脫死成佛作聖世出
<lb ed="J" n="0737c15"/>世法曾不離此一真法界也世人謂佛儒之分者皆
<lb ed="J" n="0737c16"/>以人智之見自別利鈍之根自殊耳夫一心之外豈
<lb ed="J" n="0737c17"/>更有異法可得哉人知木石中有火不知善於麗化
<lb ed="J" n="0737c18"/>者終於木石之自置也木石中火須以刀錐取之以
<lb ed="J" n="0737c19"/>煙紙度之以艸木接之以鐙灶傳之則聽其無所不
<lb ed="J" n="0737c20"/>用凡夫既無取法火神何自而發乎外道不善於取
<lb ed="J" n="0737c21"/>以刀錐擊碎木石不特不得火神又且失本來形性
<lb ed="J" n="0737c22"/>於空亡斷滅二乘之人雖能善巧而取於五識浮光
<lb ed="J" n="0737c23"/>迸出分段生死正如時禪忽於聞聲見色驀然有省
<lb ed="J" n="0737c24"/>究竟墮無事甲裏還守幽閑坐變易生死之枯木寒
<lb ed="J" n="0737c25"/>崖異艸青也獨有大乘利智能以大行大願之刀錐
<lb ed="J" n="0737c26"/>取一真法界之火神附麗於機緣之煙紙傳受於宗
<lb ed="J" n="0737c27"/>旨之薪燈以脫化其十界五蘊識精之變易生死為
<lb ed="J" n="0737c28"/>等玅大覺之三身四智以玅協向上不傳之火神也
<lb ed="J" n="0737c29"/>是誰得此一錐便能透出眉光迸出胸卍與我輝天
<lb ed="J" n="0737c30"/>照地密古藏今於言象之外哉後世學人咿唔章句
<pb ed="J" xml:id="J34.B311.0738a" n="0738a"/>
<lb ed="J" n="0738a01"/>依通識解尚未全知至其為人處何曾於事理險絕
<lb ed="J" n="0738a02"/>處頓斷業識得根本真智然後於一切生死險絕處
<lb ed="J" n="0738a03"/>證差別玅行於事事無礙境界通變此遮那神用乎
<lb ed="J" n="0738a04"/>大易乾坤開闢後繼以屯蒙立君立師天險莫過於
<lb ed="J" n="0738a05"/>雷地險莫過於水水雷之險難作艸昧英雄之妄想
<lb ed="J" n="0738a06"/>皆起非有初爻之玅智真主從地震作能自建立以
<lb ed="J" n="0738a07"/>出經綸而破惑亂則天下之無知妄作何自寧息吾
<lb ed="J" n="0738a08"/>人同陷於險難亦無自而出矣故先立君以嗣天地
<lb ed="J" n="0738a09"/>位育之象蒙當初創則人物皆在山水艸澤間相渾
<lb ed="J" n="0738a10"/>何能使一王之法即時家諭戶曉仰體力行而無犯
<lb ed="J" n="0738a11"/>其功令哉苟不立師法教之以居倫處世之方導之
<lb ed="J" n="0738a12"/>以安身立命之義則天地何自以為天地君臣何自
<lb ed="J" n="0738a13"/>以為君臣乎夫立君所以能成天下之經綸者能用
<lb ed="J" n="0738a14"/>來復之初九為天地人物之本心用此以習入坎出
<lb ed="J" n="0738a15"/>坎之險如龍之潛於九淵乘風雷以出而為天地之
<lb ed="J" n="0738a16"/>文明所謂習坎維心亨行有尚心之不亨行何有尚
<lb ed="J" n="0738a17"/>太極真精不入坎出坎又何自而經綸天下天向一
<lb ed="J" n="0738a18"/>中生造化人從心上起經綸此一何一即坎中之奇
<lb ed="J" n="0738a19"/>一即厥中之精一此心何心即復初之天心即時中
<lb ed="J" n="0738a20"/>之道心不入坎出坎此一此心又能自用以見事功
<lb ed="J" n="0738a21"/>哉此一此心猶是太極動後之一心太極未動之先
<lb ed="J" n="0738a22"/>求此一此心皆不可得凡大易中之陰陽動靜皆動
<lb ed="J" n="0738a23"/>後之陰陽動靜如陰陽之後又為水火剛柔皆後天
<lb ed="J" n="0738a24"/>之陰陽也此非讀唯識者安知有心丁心所與三細
<lb ed="J" n="0738a25"/>六麤之次第亦唯頓悟向上全提之玅者則非性相
<lb ed="J" n="0738a26"/>事理之所能擬議也微乎微乎更以幾感之故論之
<lb ed="J" n="0738a27"/>如火在木石中無善巧以出有無之險何以得此火
<lb ed="J" n="0738a28"/>神為傳心燈之用世人全心陷於癡愛事法中陽明
<lb ed="J" n="0738a29"/>之智不習善巧何自而出如孩提之子雖秉二五之
<lb ed="J" n="0738a30"/>精純如泉在山巖險固中非得水脈鑿而導之何能
<pb ed="J" xml:id="J34.B311.0738b" n="0738b"/>
<lb ed="J" n="0738b01"/>因始達以漸至於澤及天下哉孔子開章便道學而
<lb ed="J" n="0738b02"/>時習之即習此心坎使心亨也應知天之險於日月
<lb ed="J" n="0738b03"/>星辰也誰能仰而觀之以得其文地之險於山川丘
<lb ed="J" n="0738b04"/>陵也誰能俯而察之以得其理人心之險於喜怒哀
<lb ed="J" n="0738b05"/>樂也誰能近取而制之於中和物性之險於生剋制
<lb ed="J" n="0738b06"/>化也誰能遠取而用之於通變主公設險以守其國
<lb ed="J" n="0738b07"/>不徒以城池兵甲也四維不張國乃滅亡使禮樂刑
<lb ed="J" n="0738b08"/>政之險不能設以防民心則自心尚不可守何能保
<lb ed="J" n="0738b09"/>守天下國家之城池兵甲乎險之時義大矣哉不惟
<lb ed="J" n="0738b10"/>是也八八六十四卦三百八十四爻無一卦一爻不
<lb ed="J" n="0738b11"/>是大易危微之至險無一卦一爻不是喜怒哀樂之
<lb ed="J" n="0738b12"/>最難過無一卦一爻不是吉凶悔吝之最難通者使
<lb ed="J" n="0738b13"/>非聖人善用九六之初何能得幾之先神致誠之先
<lb ed="J" n="0738b14"/>見而不為喜怒哀樂之所遷變不為吉凶悔吝之所
<lb ed="J" n="0738b15"/>迷昧也哉世人只知王公設險以守其國百姓設險
<lb ed="J" n="0738b16"/>以守其家誰知先聖之制河圖洛書洪範六經書史
<lb ed="J" n="0738b17"/>與禮樂刑政射御書數九流百工等無非此心之附
<lb ed="J" n="0738b18"/>麗設幾感之險令人習之以維天下之心以創天下
<lb ed="J" n="0738b19"/>之義以治天下之情以通天下之志以開天下之愚
<lb ed="J" n="0738b20"/>迷以塞天下之狂放以絕天下之篡逆以杜天下之
<lb ed="J" n="0738b21"/>竊欺或防之未發或制之將然或治之<anchor xml:id="beg_266" type="cb-app"/>已<anchor xml:id="end_266"/>成且使未
<lb ed="J" n="0738b22"/>發者發於誠而不敢發於不誠將然者從於道而不
<lb ed="J" n="0738b23"/>敢從於非道<anchor xml:id="beg_267" type="cb-app"/>已<anchor xml:id="end_267"/>成者創其善不敢復為不善此皆先
<lb ed="J" n="0738b24"/>聖制險以守人心以存天道也何曾於心外別有事
<lb ed="J" n="0738b25"/>功哉佛氏以慈悲設教而附麗於三藏修多羅與宗
<lb ed="J" n="0738b26"/>門千七百淆訛公案則一言一句一機一境一語一
<lb ed="J" n="0738b27"/>默一棒一喝一逆一順一正一邪如吹毛劍塗毒鼓
<lb ed="J" n="0738b28"/>如虎缺馬馵觸背不得何非設險使參學者習而脫
<lb ed="J" n="0738b29"/>化之為入坎出坎使眾生之金出礦無明之火出木
<lb ed="J" n="0738b30"/>真心出於妄想解脫出於執著不如此則眾生若干
<pb ed="J" xml:id="J34.B311.0738c" n="0738c"/>
<lb ed="J" n="0738c01"/>種心若干種情若干種妄想執著如何能觸其聲影
<lb ed="J" n="0738c02"/>即頓斷命根不遍習差別之險則涅槃玅心正法眼
<lb ed="J" n="0738c03"/>藏亦終如金之在礦火之在木更無能自出也參學
<lb ed="J" n="0738c04"/>人不肯求了生死而自陷於依通識解如假死之汞
<lb ed="J" n="0738c05"/>終不可以見火果是出險之九轉還丹又何不可以
<lb ed="J" n="0738c06"/>脫胎換骨超凡越聖也哉予故重重表此習坎心亨
<lb ed="J" n="0738c07"/>麗正繼照之旨蓋佛聖能以心習坎而成盧舍綱宗
<lb ed="J" n="0738c08"/>凡夫須以坎習心而入法界種艸合之不妨能異分
<lb ed="J" n="0738c09"/>之不妨能同為參學者不傳之秘其有能猛然自悟
<lb ed="J" n="0738c10"/>自證則此道之存於麗化者何幸。</p></cb:div>
<lb ed="J" n="0738c11"/><cb:div type="other"><cb:mulu type="其他" level="2">參同說</cb:mulu><head>參同說</head>
<lb ed="J" n="0738c12"/><p xml:id="pJ34p0738c1201">鐸夜子問曰和尚嘗有云凡厥有生者皆當參造命
<lb ed="J" n="0738c13"/>立身處世之三法既得實際庶足以知大權示現顯
<lb ed="J" n="0738c14"/>密開宗之意窮則知變變則知通不至於自迷陷而
<lb ed="J" n="0738c15"/>無捄也特求示此三參之法杖人彈指曰阿誰向此
<lb ed="J" n="0738c16"/>中造命去又舉拳曰阿誰向此中立身去又展兩掌
<lb ed="J" n="0738c17"/>拍一拍曰阿誰向此中處世去復袖手而笑曰會耶
<lb ed="J" n="0738c18"/>鐸夜曰且留此與向上人請按下雲頭入此泥水救
<lb ed="J" n="0738c19"/>荒亂之迷可乎杖人笑曰卻原來客是相師也試為
<lb ed="J" n="0738c20"/>汝標示之凡厥有生莫不有知只此靈知古今不昧
<lb ed="J" n="0738c21"/>凡聖不磨其所以異者只為真知不能自了因隨念
<lb ed="J" n="0738c22"/>而成垢淨淨則不迷垢則不悟既不能使常覺不迷
<lb ed="J" n="0738c23"/>又何能使常迷忽悟欲使忽悟必須返參尋常不參
<lb ed="J" n="0738c24"/>終無自悟以故佛祖獨貴參悟之門聖賢全重省察
<lb ed="J" n="0738c25"/>之法如曰三參者一須參造命二須參立身三須參
<lb ed="J" n="0738c26"/>處世參造命之法莫過於一念未生前父母未生前
<lb ed="J" n="0738c27"/>喜怒哀樂未發前參立身之法莫過於善惡未萌之
<lb ed="J" n="0738c28"/>際教養命意之際人倫立義之際參處世之法莫過
<lb ed="J" n="0738c29"/>於事物交接之中經營生計之中出處變通之中參
<lb ed="J" n="0738c30"/>此三法唯佛祖聖賢帝王能始終本末備悉天下古
<pb ed="J" xml:id="J34.B311.0739a" n="0739a"/>
<lb ed="J" n="0739a01"/>今之事理成全天地位育之化機人既有身於天地
<lb ed="J" n="0739a02"/>間則與天地人物相關性命身世相接分之似有彼
<lb ed="J" n="0739a03"/>此之殊合之實無自他之別佛祖洞視則有同體之
<lb ed="J" n="0739a04"/>心聖賢徹觀則有胞乳之義帝王總攬則有統御之
<lb ed="J" n="0739a05"/>宗故凡厥有生須當參此三法是世間出世間皆不
<lb ed="J" n="0739a06"/>可須臾離也更請細言之如何謂之造命凡人皆本
<lb ed="J" n="0739a07"/>有生何必更造須知此命有性命之命是不生不滅
<lb ed="J" n="0739a08"/>之命有業命之命是意想所作之命有身命之命是
<lb ed="J" n="0739a09"/>感報所結之命本心自性初無聖凡善惡形色勝劣
<lb ed="J" n="0739a10"/>之名言特以無念清淨心中忽生一念意想乃有淨
<lb ed="J" n="0739a11"/>垢善惡之分既有淨垢善惡之分則有聖凡業識之
<lb ed="J" n="0739a12"/>命既有聖凡業識之命則有聖凡業報之身既有聖
<lb ed="J" n="0739a13"/>凡業報之身則有勝劣依報之世教中所謂無明不
<lb ed="J" n="0739a14"/>覺生三細境界為緣長六麤是也此不覺隨緣四字
<lb ed="J" n="0739a15"/>是當參當悟之本法也惟一念不生之前以不覺故
<lb ed="J" n="0739a16"/>妄起善惡之念而隨淨垢之綠使能參透此不覺緣
<lb ed="J" n="0739a17"/>生而性空則了根本無明而證性命之體是成等正
<lb ed="J" n="0739a18"/>覺也能參透此緣生不覺而無性則了意想業命而
<lb ed="J" n="0739a19"/>證身世之用是莊嚴淨國也果能參透命由心造身
<lb ed="J" n="0739a20"/>因業生淨垢業分感報世異誰謂過見未來無因果
<lb ed="J" n="0739a21"/>之報應哉試即現世而推之使無報應如何各纔生
<lb ed="J" n="0739a22"/>身便有富貴貧賤善惡賢愚之異即現世為人各自
<lb ed="J" n="0739a23"/>一身造業始終前後或異或同雖則事各有殊其法
<lb ed="J" n="0739a24"/>曾無差別如人未造業初誰能定其功罪升降之事
<lb ed="J" n="0739a25"/>天子雖操賞罰生殺之權亦不能強置人於非分法
<lb ed="J" n="0739a26"/>中如士子之考言試事各有等差則進之於有司薦
<lb ed="J" n="0739a27"/>之於朝廷天子亦必因其文章政事而後準法以下
<lb ed="J" n="0739a28"/>其敕命雖曰命降自天其實皆由自造如命九卿科
<lb ed="J" n="0739a29"/>道百司及天下庶職各自有分命各自有出身各自
<lb ed="J" n="0739a30"/>有地位此非命由業造身由業生爵祿名位皆天之
<pb ed="J" xml:id="J34.B311.0739b" n="0739b"/>
<lb ed="J" n="0739b01"/>明命與分之成數哉以吾心意生之理而造命吾命
<lb ed="J" n="0739b02"/>緣生之分而成數世人不達緣生而陷於命數又誰
<lb ed="J" n="0739b03"/>能轉緣生之數且於數中而造命哉如在吏部是數
<lb ed="J" n="0739b04"/>或移其數而超陞或移其數而遷轉或移其數而下
<lb ed="J" n="0739b05"/>降此皆於數中造命命中造數也不見道堯只能薦
<lb ed="J" n="0739b06"/>舜於天不能使天以天子與舜能參透此意則知堯
<lb ed="J" n="0739b07"/>之所以薦舜舜之所以薦禹禹之所以傳子湯武之
<lb ed="J" n="0739b08"/>所以代天討罪文武之所以受命有周孔子與顏曾
<lb ed="J" n="0739b09"/>思孟之所以為千聖百王之師者皆自能造此聖命
<lb ed="J" n="0739b10"/>聖身聖世與天地同其高厚悠久也若上天能造人
<lb ed="J" n="0739b11"/>命則天何獨秪造三皇五帝三王及此數聖賢哉推
<lb ed="J" n="0739b12"/>而至於出世間法世尊之為法界主中主達磨之為
<lb ed="J" n="0739b13"/>教外正法眼二支五宗之為向上全提皆能自造命
<lb ed="J" n="0739b14"/>於本心自性也惟佛祖聖賢能善用心而自造命所
<lb ed="J" n="0739b15"/>以先天而天不違後天而奉天時此外九流百家士
<lb ed="J" n="0739b16"/>農工賈亦自有造命立身處世與佛聖相參於天地
<lb ed="J" n="0739b17"/>間者在也其間或有聖凡善惡權實淳疵之不同不
<lb ed="J" n="0739b18"/>可概以形跡而窺測者如佛氏以一心法廣開十界
<lb ed="J" n="0739b19"/>之門有以五逆十惡而造地獄之身命有以慳貪嫉
<lb ed="J" n="0739b20"/>姤而造餓鬼之身命有以貪慾癡迷而造畜生之身
<lb ed="J" n="0739b21"/>命有以世諦五常十善戒法而造人仙天梵之身命
<lb ed="J" n="0739b22"/>有以四諦因緣轉分段生死而造二乘小果之身命
<lb ed="J" n="0739b23"/>有以般若心宗轉變易生死而造佛祖之身命有由
<lb ed="J" n="0739b24"/>一念之豎於十界次第而漸造地位之慧命有由一
<lb ed="J" n="0739b25"/>念之橫於十界隨類而頓造當體之慧命即世間法
<lb ed="J" n="0739b26"/>亦有循途漸進異路交通而造分數之身命亦有大
<lb ed="J" n="0739b27"/>機忽遇平步青霄而造大成之身命或如桀紂有一
<lb ed="J" n="0739b28"/>時造犯天條之命或如宰輔有一時造誅九族之命
<lb ed="J" n="0739b29"/>此皆明如日星昭示今古者誰謂命不由心而造身
<lb ed="J" n="0739b30"/>不從業而成也哉故予曰善造命者只在善用其向
<pb ed="J" xml:id="J34.B311.0739c" n="0739c"/>
<lb ed="J" n="0739c01"/>上心志端其正大趨向占高尚之地步享速疾之便
<lb ed="J" n="0739c02"/>宜亦不必以世間所處之地位為地位世間所尚之
<lb ed="J" n="0739c03"/>機權為機權所謂向上者正是一念未生前之類也
<lb ed="J" n="0739c04"/>趨向者玅密圓通之類也地步者自利利人之類也
<lb ed="J" n="0739c05"/>便宜者主中作主之類也吾人以分數在三教即三
<lb ed="J" n="0739c06"/>教中造命在百家九流即百家九流中造命不必別
<lb ed="J" n="0739c07"/>尋蹊徑求尊反成卑求榮反成辱求進反成退求得
<lb ed="J" n="0739c08"/>反成失也進退得失未嘗不可求但求之無理取之
<lb ed="J" n="0739c09"/>無道則顛倒耳如醫者以生死危難造人命堪輿以
<lb ed="J" n="0739c10"/>相宅卜葬造人命星者以守分進取造人命相者以
<lb ed="J" n="0739c11"/>量才作為造人命卜者以趨吉避凶造人命至於士
<lb ed="J" n="0739c12"/>人則以設教維世造人命農者以勤苦耕種造人命
<lb ed="J" n="0739c13"/>工者以器物利用造人命商者以交易相濟造人命
<lb ed="J" n="0739c14"/>然此有善與不善其功過不爽也善者則能密用聖
<lb ed="J" n="0739c15"/>賢造物之機權交扶民生身世之經濟不善者不特
<lb ed="J" n="0739c16"/>不能自<anchor xml:id="beg_268" type="cb-app"/>己<anchor xml:id="end_268"/>造命亦乃傷天滅理其禍有不可勝言者
<lb ed="J" n="0739c17"/>此惟士可兼醫輿星相卜之術農工商三者自食其
<lb ed="J" n="0739c18"/>力則不可責以術數天下之所以得養者皆食其力
<lb ed="J" n="0739c19"/>而農之為命尤重也自古及今皆稱三教以道養天
<lb ed="J" n="0739c20"/>下百家五流以術養天下三民以力養天下然此天
<lb ed="J" n="0739c21"/>下非道以成治則五流三民亦無所措手足矣使無
<lb ed="J" n="0739c22"/>三民之力養天下則三教五流又何可一日無養欲
<lb ed="J" n="0739c23"/>為天下立極者不於教養以致其中和則天下人物
<lb ed="J" n="0739c24"/>又何自以各正性命哉天下無制全賴神聖設教以
<lb ed="J" n="0739c25"/>造天下之命天下有制全賴世主輔相之能行教養
<lb ed="J" n="0739c26"/>之法以造天下之命也使一日不與天下造命則一
<lb ed="J" n="0739c27"/>日天下無安身立世之處矣以故佛聖不敢以一人
<lb ed="J" n="0739c28"/>自了即了天下之事不敢以一世自足便足千古之
<lb ed="J" n="0739c29"/>宗聖人以一夫不被堯舜之澤為推而內之溝中佛
<lb ed="J" n="0739c30"/>祖以一法不嚴於遮那法身為陷盡法界之種性若
<pb ed="J" xml:id="J34.B311.0740a" n="0740a"/>
<lb ed="J" n="0740a01"/>非參透如此造命何敢以虛空界盡而生疲厭哉不
<lb ed="J" n="0740a02"/>見世尊於雪山夜睹明星乃大悟曰奇哉一切眾生
<lb ed="J" n="0740a03"/>皆具如來智慧德相但因妄想執著而不證得我今
<lb ed="J" n="0740a04"/>既悟既證必當教以解脫之法令一切眾生皆悟此
<lb ed="J" n="0740a05"/>妄想執著本無實法而證如來智慧德相與我無異
<lb ed="J" n="0740a06"/>始得名為平等菩提一真法界也正以一法若有毘
<lb ed="J" n="0740a07"/>盧墮在凡夫萬法若無普賢失其境界阿難悟得如
<lb ed="J" n="0740a08"/>來藏性乃發誓曰願今得果成寶王五濁惡世誓先
<lb ed="J" n="0740a09"/>入如一眾生未成佛終不於此取泥洹泥洹者如來
<lb ed="J" n="0740a10"/>極果不生不滅大涅槃即薩婆若海大寂滅場地毘
<lb ed="J" n="0740a11"/>盧遮那與十方諸佛同悟同證此清淨法身之常寂
<lb ed="J" n="0740a12"/>光土也亦是一切凡聖眾生本源清淨覺地雖居十
<lb ed="J" n="0740a13"/>法界中各各差別原不曾離此地阿難未悟時以五
<lb ed="J" n="0740a14"/>濁為眾生業地及悟後乃知五濁眾生之根根塵塵
<lb ed="J" n="0740a15"/>周遍法界當體即是如來藏心捨此五濁無從發智
<lb ed="J" n="0740a16"/>悲行願而為入處以成就寶王證如來之莊嚴極果
<lb ed="J" n="0740a17"/>也眾生全身在此覺地以妄識緣生各自顛倒執著
<lb ed="J" n="0740a18"/>其心命身世不知參究不得此入處耳如天上之星
<lb ed="J" n="0740a19"/>辰羅列各自不同而不離於天其地上人物禽獸山
<lb ed="J" n="0740a20"/>川艸木各自為類而不曾離於地此天即吾性之覺
<lb ed="J" n="0740a21"/>天此地即吾性之覺地此種種不同之類即吾靈知
<lb ed="J" n="0740a22"/>之所發現捨吾靈知則一切皆不能發現也人在睡
<lb ed="J" n="0740a23"/>夢中凡所見所聞所交所接之命之身之世天地人
<lb ed="J" n="0740a24"/>物與明暗色空各各差別皆不出一<anchor xml:id="beg_269" type="cb-app"/>己<anchor xml:id="end_269"/>靈知之所發
<lb ed="J" n="0740a25"/>現如無此靈知則無此夢想如無此夢想則無此靈
<lb ed="J" n="0740a26"/>知若以唯識推之根身器界所生各有次第心王心
<lb ed="J" n="0740a27"/>所見分相分親疏自證等分先後能所種子現行之
<lb ed="J" n="0740a28"/>別一法不可攙越如能悟此靈知之夢想于一時頓
<lb ed="J" n="0740a29"/>現于一念頓消何曾有親疏次第之畢所謂一念發
<lb ed="J" n="0740a30"/>真歸源十方世界即時消殞夢裏明明有六趣覺後
<pb ed="J" xml:id="J34.B311.0740b" n="0740b"/>
<lb ed="J" n="0740b01"/>空空無大千是也又誰能悟覺後之心境還如夢中
<lb ed="J" n="0740b02"/>而不執著乎又誰能悟萬法歸一一歸何處之旨為
<lb ed="J" n="0740b03"/>我在青州作一領布衫重七斤乎此又非木人石女
<lb ed="J" n="0740b04"/>所得而唱和也傀儡戲曲盡古今人物之差別線索
<lb ed="J" n="0740b05"/>雖百般抽牽何曾動著本身妄想生滅顛倒不曾動
<lb ed="J" n="0740b06"/>著常住真心如群兒之舞弄鏡光故曰迷之則生死
<lb ed="J" n="0740b07"/>始悟之則涅槃證而眾生為夢想役其靈心如真金
<lb ed="J" n="0740b08"/>為匠作役為瓶盤釵釧其名相雖異而金性未移真
<lb ed="J" n="0740b09"/>金雖能隨緣現眾器器器之金曾無變異所謂心佛
<lb ed="J" n="0740b10"/>及眾生是三無差別也以故華嚴毘盧遮那為一真
<lb ed="J" n="0740b11"/>法界之主中主隨緣而現為正覺世間主有情世間
<lb ed="J" n="0740b12"/>主器世間主統十方塵剎諸佛菩薩若聖若凡若天
<lb ed="J" n="0740b13"/>魔外道夜叉羅剎山靈海島一切鬼神與五十三參
<lb ed="J" n="0740b14"/>善知識無論是男是女是僧是俗各自有主曾不移
<lb ed="J" n="0740b15"/>本位一絲毫許如善財雖初得根本知後得差別智
<lb ed="J" n="0740b16"/>而始終曾不易其童心於其中間法法不相到而自
<lb ed="J" n="0740b17"/>到各各不相知而自知亦不見別求戀易名相而成
<lb ed="J" n="0740b18"/>佛皆與遮那同一藏性三昧如金性之無一無異無
<lb ed="J" n="0740b19"/>欠無餘更不必如法華會權歸實三戀淨土次第授
<lb ed="J" n="0740b20"/>記龍女轉男然後向南方無垢界成佛也會得華嚴
<lb ed="J" n="0740b21"/>之不變隨緣與法華之隨緣不變則知是法住法位
<lb ed="J" n="0740b22"/>世間相常住之玅旨矣又如梨園登臺各自作古今
<lb ed="J" n="0740b23"/>人物曾不昧此靈知而喜怒哀樂曲盡其情雖屬假
<lb ed="J" n="0740b24"/>事能以全副真精神為之又不自謂能如此超然解
<lb ed="J" n="0740b25"/>脫不執著也殆所謂世間奇男子乎及乎下臺或讚
<lb ed="J" n="0740b26"/>之則喜詈之則怒稱他為聖人之流則矜呵他為賊
<lb ed="J" n="0740b27"/>人之類則恨雖皆上下無實而迷悟之情不同予謂
<lb ed="J" n="0740b28"/>臺上戲子以有為無故能如佛聖之解悟臺下戲子
<lb ed="J" n="0740b29"/>以無為有故同眾生之執迷世人全身是戲大地是
<lb ed="J" n="0740b30"/>臺而不能如戲子之解悟者豈非以妄想執著自迷
<pb ed="J" xml:id="J34.B311.0740c" n="0740c"/>
<lb ed="J" n="0740c01"/>倒哉使人皆能參透以有為無之解悟以無為有之
<lb ed="J" n="0740c02"/>執迷則臺上臺下皆相忘于大化之鄉也豈不為世
<lb ed="J" n="0740c03"/>出世間之真奇特乎雖然更須知眾生以不干<anchor xml:id="beg_26a" type="cb-app"/>己<anchor xml:id="end_26a"/>事
<lb ed="J" n="0740c04"/>常解脫其干<anchor xml:id="beg_26b" type="cb-app"/>己<anchor xml:id="end_26b"/>事常執迷何以見之岳王墳前鑄鐵
<lb ed="J" n="0740c05"/>秦檜賢愚莫不禮岳王生敬畏心擊秦檜且溺之嗚
<lb ed="J" n="0740c06"/>呼世人于岳何親於檜何怨特以好善惡惡之良知
<lb ed="J" n="0740c07"/>良能有不可磨滅者在至有事干涉於私<anchor xml:id="beg_26c" type="cb-app"/>己<anchor xml:id="end_26c"/>便自蒙
<lb ed="J" n="0740c08"/>蔽或能設身處地不黨秦而助岳且能爭善惡是非
<lb ed="J" n="0740c09"/>如拜岳墳打秦檜之不惜心手者幾人哉更有可笑
<lb ed="J" n="0740c10"/>者如檜再世幸得為人到此墳前亦必禮岳王而自
<lb ed="J" n="0740c11"/>擊也彼董卓何嘗不痛罵王莽盧杞何嘗不罵李林
<lb ed="J" n="0740c12"/>甫但傍觀者多醒當局者易迷耳人有善惡之良則
<lb ed="J" n="0740c13"/>可以處身世而無昧人無執著之妄則可以悟心命
<lb ed="J" n="0740c14"/>而不迷如果能參透如夢如戲登臺上之禪則諸法
<lb ed="J" n="0740c15"/>皆畫蛇添足捫空布彩耳鐸夜曰三世諸佛以種種
<lb ed="J" n="0740c16"/>方便因緣譬喻言詞開示其結集經典充滿海藏流
<lb ed="J" n="0740c17"/>布十方秪應眾生業無不盡眾生界無不空而猶然
<lb ed="J" n="0740c18"/>如在夢中其出生受生不由人教偏能具足一切癡
<lb ed="J" n="0740c19"/>愛貪嗔嫉妒我慢誑欺奸矯詐偽種種妄想執著法
<lb ed="J" n="0740c20"/>門觸處皆現如磁石之見針自合貪慾之見色自迷
<lb ed="J" n="0740c21"/>抑且磨之不滅壞亦不銷諸佛豈曾為彼設教結集
<lb ed="J" n="0740c22"/>此業識之藏於天上人間哉是何善法教之多不能
<lb ed="J" n="0740c23"/>就如煉石之難于補天斷鰲之艱于立極惡法不教
<lb ed="J" n="0740c24"/>卻自能成如流水之易于趨海野火之速於燎原豈
<lb ed="J" n="0740c25"/>善惡逆順之理有固然哉將謂初教之不親次教之
<lb ed="J" n="0740c26"/>漸似再教之逼真終教之必神乎將謂佛聖世出世
<lb ed="J" n="0740c27"/>法如春夏秋冬之必當循環乎必生住異滅而後成
<lb ed="J" n="0740c28"/>法化乎必成住壞空而後成法界乎如此則佛聖之
<lb ed="J" n="0740c29"/>道只能以一時人救一世事不可以前遺後亦不可
<lb ed="J" n="0740c30"/>以後代前乎或以不可遺為相遺以不可代為相代
<pb ed="J" xml:id="J34.B311.0741a" n="0741a"/>
<lb ed="J" n="0741a01"/>必以各時各世各自為繼往開來始不壞其造命立
<lb ed="J" n="0741a02"/>身處世之事以互相密成者使人各自振作而不倦
<lb ed="J" n="0741a03"/>乎杖人乃大笑曰其然豈其然乎子不見窮須知變
<lb ed="J" n="0741a04"/>變須知通通須知久此所謂千聖不傳之秘乎天地
<lb ed="J" n="0741a05"/>不能以一時成歲佛聖不能以一法利生太極不能
<lb ed="J" n="0741a06"/>以一卦成易帝王不能以一制成治神道不能以一
<lb ed="J" n="0741a07"/>教齊民立法不能以一義成宗醫王不能以一藥治
<lb ed="J" n="0741a08"/>病以故佛有三藏十二部儒有經書子史九流百家
<lb ed="J" n="0741a09"/>各有傳授之業善能參透一法可以通一切法參透
<lb ed="J" n="0741a10"/>一切法可以歸一法或各自執于一法專于一門大
<lb ed="J" n="0741a11"/>小偏圓正邪淺深之異皆不能出一念未生前為根
<lb ed="J" n="0741a12"/>宗也即有透此根宗而不悟差別徒執未生以為<anchor xml:id="beg_26d" type="cb-app"/>己<anchor xml:id="end_26d"/>
<lb ed="J" n="0741a13"/>證而不能使法界聖凡同參悟此心命身世則佛聖
<lb ed="J" n="0741a14"/>亦是自了漢如焦芽敗種墮斷常坑矣何足為法界
<lb ed="J" n="0741a15"/>之調御師哉但有能參一念未生前則於身世不遠
<lb ed="J" n="0741a16"/>從源出流自得本宗若上根利智之人何枝末非原
<lb ed="J" n="0741a17"/>本之心哉如孔子謂視其所以觀其所由察其所安
<lb ed="J" n="0741a18"/>視觀察三字即參究也即精一慎獨克<anchor xml:id="beg_26e" type="cb-app"/>己<anchor xml:id="end_26e"/>也所以所
<lb ed="J" n="0741a19"/>由所安即生住異滅之心也何心何事無以由安哉
<lb ed="J" n="0741a20"/>但無人能視觀察耳又如曾子之動容貌出詞氣正
<lb ed="J" n="0741a21"/>顏色動是誰動正是誰正出是誰出此三字即有神
<lb ed="J" n="0741a22"/>之司存也容貌顏色辭氣三者即如籩豆之事也世
<lb ed="J" n="0741a23"/>人視此三者為事而外之豈非自棄其形色別覓天
<lb ed="J" n="0741a24"/>性之所存乎曾子見道之玅慎獨之功全在於此足
<lb ed="J" n="0741a25"/>見動容周旋而中禮為盛德之至灑掃應對皆是精
<lb ed="J" n="0741a26"/>義入神果如是而參造次必于是顛沛必于是何非
<lb ed="J" n="0741a27"/>復禮歸仁之所在乎果能如是參求其不如是亦不
<lb ed="J" n="0741a28"/>可得也趙州所謂除二時粥飯不雜用心何異終食
<lb ed="J" n="0741a29"/>之不違仁與須臾之不可離此道乎儒者不肯參究
<lb ed="J" n="0741a30"/>禪者不能遍參便有儒釋之分淺深之異使能參透
<pb ed="J" xml:id="J34.B311.0741b" n="0741b"/>
<lb ed="J" n="0741b01"/>此旨則學佛自能知儒通儒自能造佛世豈有曾入
<lb ed="J" n="0741b02"/>門庭而不肯造堂奧者乎一部禮記不出母不敬三
<lb ed="J" n="0741b03"/>字至於儼若思安定辭安民哉即大學中庸之三綱
<lb ed="J" n="0741b04"/>領也如謂動正出即曾子之戒定慧也容貌顏色詞
<lb ed="J" n="0741b05"/>氣即曾子之經律論也既不曰形色而曰所貴乎道
<lb ed="J" n="0741b06"/>者三非曾子之禪乎即門人記孔子所慎齋戰疾非
<lb ed="J" n="0741b07"/>慎此三也以形容夫子之慎如齋如戰如疾也此慎
<lb ed="J" n="0741b08"/>即夫子之戒定慧也此齋戰疾即夫子之經律論也
<lb ed="J" n="0741b09"/>得此慎之神非夫子自性宗通之禪乎即吾佛三藏
<lb ed="J" n="0741b10"/>十二部之玅與教外別傳之神亦不出此身語意三
<lb ed="J" n="0741b11"/>業也神而明之化而裁之默而成之亦必存乎其人
<lb ed="J" n="0741b12"/>耳何分世法出世云乎哉自無如粉飾取榮而不致
<lb ed="J" n="0741b13"/>精一末法奸巧本學日荒天下豈果皆可以粉飾而
<lb ed="J" n="0741b14"/>不切於心命身世遂足久安長治乎大氐善者終順
<lb ed="J" n="0741b15"/>可以漸誘漸磨而惡者終逆必致暴起暴滅佛聖深
<lb ed="J" n="0741b16"/>見其常遠見其大不敢謂善惡不同謀也不見先聖
<lb ed="J" n="0741b17"/>為萬世制作凡民生日用養生送死乃至山川鬼神
<lb ed="J" n="0741b18"/>禽獸艸木無所不用其極以安身世性命無少偏虧
<lb ed="J" n="0741b19"/>合天下之人會古今之事為一人之事或有匹夫匹
<lb ed="J" n="0741b20"/>婦一事一物不得其所者引為一人之責一<anchor xml:id="beg_26f" type="cb-app"/>己<anchor xml:id="end_26f"/>之罪
<lb ed="J" n="0741b21"/>天下即不<anchor xml:id="beg_270" type="cb-app"/>己<anchor xml:id="end_270"/>責而一<anchor xml:id="beg_271" type="cb-app"/>己<anchor xml:id="end_271"/>當自責古今即不我關而一
<lb ed="J" n="0741b22"/>我當自關從上帝王聖賢與出世佛祖為十方慈父
<lb ed="J" n="0741b23"/>世豈有師遺天下之徒父捨法界之子哉天下人皆
<lb ed="J" n="0741b24"/>有父義子義法界人皆有師義徒義然未有不子而
<lb ed="J" n="0741b25"/>能父未有不徒而能師者也人不以父子師徒自命
<lb ed="J" n="0741b26"/>則將為何如人哉既知則必真知不真知則迷苦而
<lb ed="J" n="0741b27"/>不可救既為則必真為不真為則迷倒而不可扶夫
<lb ed="J" n="0741b28"/>真為者非欲盡為極富貴權位之人也為此外慕便
<lb ed="J" n="0741b29"/>喪身失命矣真知者真知有造命之玅法立身之善
<lb ed="J" n="0741b30"/>事處世之正道如父頑母囂弟傲煢煢鰥夫亦自能
<pb ed="J" xml:id="J34.B311.0741c" n="0741c"/>
<lb ed="J" n="0741c01"/>以孝道得祿位名壽如伊尹傳說太公之終顯及顏
<lb ed="J" n="0741c02"/>曾思孟之不遇亦何嘗不從貧賤自致身於聖賢豪
<lb ed="J" n="0741c03"/>傑之間哉予雖如此比似以激發世人而其宗旨實
<lb ed="J" n="0741c04"/>要人參究造命為法界中第一義也世人不知此意
<lb ed="J" n="0741c05"/>故不畏天命不畏大人不畏聖人之言不知造命立
<lb ed="J" n="0741c06"/>身處世之法乃敢犯法侮亂蹈于不測或甘死于偷
<lb ed="J" n="0741c07"/>安取樂或醉死於亂事危機所以畏之一字為眾生
<lb ed="J" n="0741c08"/>出苦海之慈航即人天之聖與三乘大聖皆有所畏
<lb ed="J" n="0741c09"/>乃能成就大法唯佛出過聖凡永謝二死故號為無
<lb ed="J" n="0741c10"/>畏法王如師子一吼百獸腦裂自此之外誰敢不畏
<lb ed="J" n="0741c11"/>哉如我意者即佛祖大聖亦有畏也佛為法界之父
<lb ed="J" n="0741c12"/>而法界之子有一無知以犯危險則父母之為子計
<lb ed="J" n="0741c13"/>不能不憂畏也如火宅中諸子以癡迷不知畏故或
<lb ed="J" n="0741c14"/>迷死於五欲之樂或迷死於五逆之惡或迷死于功
<lb ed="J" n="0741c15"/>名富貴勢利恩愛或迷死於文字道理知見功業而
<lb ed="J" n="0741c16"/>不知出生死性命之活路或以正為邪以邪為正妄
<lb ed="J" n="0741c17"/>自顛倒執著不可教之以道不可化之以法不可制
<lb ed="J" n="0741c18"/>之以刑不可畏之以威或以一邪事而亂國家或以
<lb ed="J" n="0741c19"/>一逆政而壞天下是一人之別業與天下之同業互
<lb ed="J" n="0741c20"/>為因緣互為消長或激之以自憤或毒之以破迷或
<lb ed="J" n="0741c21"/>因禍而致福或由亂而成平也在佛祖神聖正眼視
<lb ed="J" n="0741c22"/>之安知非眾生無始劫積集有不可思議智種於五
<lb ed="J" n="0741c23"/>蘊識藏或以上天造物憐愍沉迷因其業力掀翻其
<lb ed="J" n="0741c24"/>劫習如火宅之三災變起使諸子棄捨貪慾命根而
<lb ed="J" n="0741c25"/>趨出火宅以取三車也孟軻氏亦謂世人多死于安
<lb ed="J" n="0741c26"/>樂少生于憂患若非苦到動心忍性而得增益其所
<lb ed="J" n="0741c27"/>未能亦終是小人陷于坑阱而莫之知避也夫世出
<lb ed="J" n="0741c28"/>世間法皆重在有主有主之學雖習邪法而皆可歸
<lb ed="J" n="0741c29"/>于正無主之學雖習正法而或亦流于邪如華嚴有
<lb ed="J" n="0741c30"/>三世間而盧舍那為主中主則十方塵剎皆有所主
<pb ed="J" xml:id="J34.B311.0742a" n="0742a"/>
<lb ed="J" n="0742a01"/>雖欲自妄不能妄雖欲自亂不能亂雖欲自邪不能
<lb ed="J" n="0742a02"/>邪雖欲自外不能外也造天下之命者其在斯乎天
<lb ed="J" n="0742a03"/>下非一人之天下乃天下人之天下人能以天下之
<lb ed="J" n="0742a04"/>天下為心者即一人是天下之人萬古之人唯天下
<lb ed="J" n="0742a05"/>之一人能以天下之性命如一<anchor xml:id="beg_272" type="cb-app"/>己<anchor xml:id="end_272"/>之性命天下之道
<lb ed="J" n="0742a06"/>德如一<anchor xml:id="beg_273" type="cb-app"/>己<anchor xml:id="end_273"/>之道德天下之功業如一<anchor xml:id="beg_274" type="cb-app"/>己<anchor xml:id="end_274"/>之功業天下
<lb ed="J" n="0742a07"/>之罪過疾苦如一<anchor xml:id="beg_275" type="cb-app"/>己<anchor xml:id="end_275"/>之罪過疾苦者則能分性命道
<lb ed="J" n="0742a08"/>德功業教養與天下而為天下不以天下之教養養
<lb ed="J" n="0742a09"/>我一人當以我一人之教養共養于天下為心為法
<lb ed="J" n="0742a10"/>為事或可以為君師主盟此天下也人不知天下之
<lb ed="J" n="0742a11"/>亂皆是生民自<anchor xml:id="beg_276" type="cb-app"/>己<anchor xml:id="end_276"/>業報反乃怨天運恨世數自古以
<lb ed="J" n="0742a12"/>來天何曾陷堯舜禹湯文武周孔不為聖何曾使桀
<lb ed="J" n="0742a13"/>紂幽厲莽卓操懿必為亂哉所謂禍福無門惟人自
<lb ed="J" n="0742a14"/>召寧不信乎夫佛聖之玅道深遠難測不至於神悟
<lb ed="J" n="0742a15"/>焉終不足以感通於天下也初心參學者未可即令
<lb ed="J" n="0742a16"/>其盡知未可即令其盡行但能控其先得入處之真
<lb ed="J" n="0742a17"/>而察其心命之所可知其所不可知者當自悟精其
<lb ed="J" n="0742a18"/>身世之所可行其所不可行者當自神如知焉而不
<lb ed="J" n="0742a19"/>久習于察行焉而不久造於精則亦徒事虛文其所
<lb ed="J" n="0742a20"/>謂察而悟精而神者曾不感通于實際而反怪佛聖
<lb ed="J" n="0742a21"/>之道雖嘗知嘗行而不見效于神悟豈不為自誣與
<lb ed="J" n="0742a22"/>誣佛聖哉更須知世人非不察不精也如察而非所
<lb ed="J" n="0742a23"/>當察精而非所當精如百工之玅技外道之玅門雖
<lb ed="J" n="0742a24"/>察雖精又何預於佛聖之道法與性命之神悟哉正
<lb ed="J" n="0742a25"/>由此輩以不察不精之知行與非所當為之參學流
<lb ed="J" n="0742a26"/>弊至後之學者例如此從事襲成頑風以痼天下為
<lb ed="J" n="0742a27"/>不可救藥豈非千古教法之大冤哉從來此道一治
<lb ed="J" n="0742a28"/>一亂天下承平日久人多死於故常以假性情出假
<lb ed="J" n="0742a29"/>禮義以假禮義作假文章以假文章取假功名事業
<lb ed="J" n="0742a30"/>以假功名事業立假道德聲名及乎天下既無實際
<pb ed="J" xml:id="J34.B311.0742b" n="0742b"/>
<lb ed="J" n="0742b01"/>而上下無勤儉之功有侵殘之害事無生法物多困
<lb ed="J" n="0742b02"/>窮天下相奪相爭勢必各無自立則三教九流百工
<lb ed="J" n="0742b03"/>技藝無不假假相偽各不相容如養癱之必潰久蠹
<lb ed="J" n="0742b04"/>之必摧積火之必然畜毒之必發安能不傾天下之
<lb ed="J" n="0742b05"/>否不倒天下之倉不化腐爛為神奇不反乾坤為再
<lb ed="J" n="0742b06"/>造然後如大冶紅爐乃能煆去一切假物煉出一切
<lb ed="J" n="0742b07"/>真性情真文章真事業真功名道德真禪道佛法安
<lb ed="J" n="0742b08"/>知此非佛聖天地之所以為天下造新命立新身處
<lb ed="J" n="0742b09"/>新世作新宗旨經法乎人能參透此窮則變變則通
<lb ed="J" n="0742b10"/>通則久之玅密則能以窮變之機自造造人自立立
<lb ed="J" n="0742b11"/>人自達達人雖不能博施天下濟眾古今亦可以一
<lb ed="J" n="0742b12"/>真之法存此世間以濟度人也昔人願天常生聖人
<lb ed="J" n="0742b13"/>願人常行善事者以有聖人在世天下雖有小人終
<lb ed="J" n="0742b14"/>不致為亂自當循守善法如無聖人在位則雖有聖
<lb ed="J" n="0742b15"/>德如孔孟無能以致天下如禪道於會昌不免自隱
<lb ed="J" n="0742b16"/>其身以故此造命之道猶重在位者得之雖天下之
<lb ed="J" n="0742b17"/>萬民不一一皆能立身處世而天下如大船聖人能
<lb ed="J" n="0742b18"/>載萬民而撐之於生死苦海免風波之溺不亦大哉
<lb ed="J" n="0742b19"/>如大地皆是風波蛟龍鬼怪之危而無舟楫以度大
<lb ed="J" n="0742b20"/>地皆賊盜虎狼之險而無善兵以護世之能自度自
<lb ed="J" n="0742b21"/>免幾人哉是故佛祖以性命之道而通聖賢帝王及
<lb ed="J" n="0742b22"/>有權位者聖賢帝王與有權位者能以造命之法推
<lb ed="J" n="0742b23"/>及三教九流天下黎庶以至山川鬼神則天下之身
<lb ed="J" n="0742b24"/>可立天下之世可處天下之命可以自造造人也而
<lb ed="J" n="0742b25"/>世之能自造者亦佛聖之所與也我此三參宗旨清
<lb ed="J" n="0742b26"/>淨法身毘盧遮那如來於自心正中立十方法界諸
<lb ed="J" n="0742b27"/>佛身命之極為主中主如堯舜之精一厥中孔子之
<lb ed="J" n="0742b28"/>一貫時中與大易河圖洛書洪範之建中立極合致
<lb ed="J" n="0742b29"/>陰陽之中和成位育之經濟三教九流百工技術雖
<lb ed="J" n="0742b30"/>有大小淺深之殊曾無一法一事一物不由此主之
<pb ed="J" xml:id="J34.B311.0742c" n="0742c"/>
<lb ed="J" n="0742c01"/>中而得自成立也即吾教外諸宗皆以向上全提正
<lb ed="J" n="0742c02"/>中玅協為千聖不傳之旨捨此則是外道邪命陷于
<lb ed="J" n="0742c03"/>偏枯欲出此陷如不以中又何有出身之處哉所謂
<lb ed="J" n="0742c04"/>天向一中生造化人從心上起經綸羅經之針非中
<lb ed="J" n="0742c05"/>不定子午律呂之管非中不見天心如此之類非中
<lb ed="J" n="0742c06"/>皆不成就又況為君為師與天下人物造此身命不
<lb ed="J" n="0742c07"/>有神於中焉者而能為世出世間之主人公哉故有
<lb ed="J" n="0742c08"/>天下者必祀天祭地奉宗廟與先聖先王及有功德
<lb ed="J" n="0742c09"/>于世者乃至社稷嶽瀆山川鬼神無不統制其祀典
<lb ed="J" n="0742c10"/>以隆殺於禮中為聖帝明王之師法設使世間之師
<lb ed="J" n="0742c11"/>道能尊則於出世間法自能尊尊親親此毘盧師法
<lb ed="J" n="0742c12"/>身父為吾心法界之主中主也中乎中乎自非參透
<lb ed="J" n="0742c13"/>而神悟此中之玅密有不可得而思議者誰能與於
<lb ed="J" n="0742c14"/>斯乎善乎韶國師之示眾云世尊於一切處成等正
<lb ed="J" n="0742c15"/>覺菩提樹下成等正覺塵塵剎剎成等正覺閻浮世
<lb ed="J" n="0742c16"/>界裏成等正覺一切聖凡乃至三途地獄處無不成
<lb ed="J" n="0742c17"/>等正覺更須知吾法門於言語機鋒豎拂拈椎無不
<lb ed="J" n="0742c18"/>是令人成等正覺者如華嚴為一真法界有勝熱婆
<lb ed="J" n="0742c19"/>羅門以五炙投身令人成等正覺無厭足王斬截刑
<lb ed="J" n="0742c20"/>戮令人成等正覺婆須密以貪慾清淨令人成等正
<lb ed="J" n="0742c21"/>覺又如提婆達多歌利王等及十方作大魔王外道
<lb ed="J" n="0742c22"/>者或以慾鉤而引其佛智或以非法而導其神機至
<lb ed="J" n="0742c23"/>治世語言資生業等雖種種幻法於實相印中皆以
<lb ed="J" n="0742c24"/>大權示現密令人於一切逆順法中造命立身處世
<lb ed="J" n="0742c25"/>而成等正覺不然則道有偏黨而滯狹小法有所不
<lb ed="J" n="0742c26"/>到事有所不及也何故以心外別無有法法外別無
<lb ed="J" n="0742c27"/>有心如心境可分則前之所謂金性與器相亦可分
<lb ed="J" n="0742c28"/>夢想與靈知亦可分戲子與戲文亦可分水與波浪
<lb ed="J" n="0742c29"/>亦可分春與花葉亦可分六根與此身亦可分六識
<lb ed="J" n="0742c30"/>與一心亦可分三教與性命亦可分善此顯密法門
<pb ed="J" xml:id="J34.B311.0743a" n="0743a"/>
<lb ed="J" n="0743a01"/>者機不墮于毒海玅不昧于始終大用現前絕無滲
<lb ed="J" n="0743a02"/>漏則分與不分皆名言無實法也不見先聖親丁此
<lb ed="J" n="0743a03"/>難曲盡天下之變亂目不耐見心不自安入水入泥
<lb ed="J" n="0743a04"/>推原此故乃不辭三令五申叮嚀反覆如貫花之參
<lb ed="J" n="0743a05"/>差迴文之周匝不過要人自參自悟自得自證以自
<lb ed="J" n="0743a06"/>脫化耳世尊於靈山拈花百萬人天獨迦葉微笑者
<lb ed="J" n="0743a07"/>得如來正法眼藏教外別傳之旨蓋能深悟此本分
<lb ed="J" n="0743a08"/>風光有千聖不傳之玅也如阿難號為多聞第一猶
<lb ed="J" n="0743a09"/>自迷於聖見法執不忘不知金襴袈裟外別傳何物
<lb ed="J" n="0743a10"/>若非迦葉尊者於糞掃堆頭翻出正法眼藏何能以
<lb ed="J" n="0743a11"/>倒卻門前剎竿令阿難頓斷偷心跳出活路悟此向
<lb ed="J" n="0743a12"/>上不傳之秘為三藏十二部之綱宗哉達磨渡蘆面
<lb ed="J" n="0743a13"/>壁二祖安心得髓六祖落葉歸根來時無口青原聖
<lb ed="J" n="0743a14"/>諦不為不落階級而廬陵米價玅出全提南嶽說似
<lb ed="J" n="0743a15"/>不中染汙不得而磨磚作鏡別出大機二支得之而
<lb ed="J" n="0743a16"/>分流五宗得之而會旨是皆能與佛聖造命與人天
<lb ed="J" n="0743a17"/>立身而處世也世人若但執佛聖之言教而不參究
<lb ed="J" n="0743a18"/>宗旨終是自救不了何能與人天作眼目與佛祖作
<lb ed="J" n="0743a19"/>師宗哉末法邪外掩日月燈之光明恐世人陷于長
<lb ed="J" n="0743a20"/>夜之迷幸此鐸者能振先聲於三墮縱橫中以啟夢
<lb ed="J" n="0743a21"/>覺以悟戲場使人皆得入千聖不傳之密門苟非與
<lb ed="J" n="0743a22"/>法界眾生示異方便中之方便出向上全提之旨何
<lb ed="J" n="0743a23"/>能會法界同參皆令悟入此遮那主中主之光明遍
<lb ed="J" n="0743a24"/>照大統綱宗哉。</p></cb:div></cb:div>
</body>
<back>
<cb:div type="apparatus">
<head>校勘記</head>
<p>
<choice cb:resp="#resp1" cb:from="#beg_261" cb:to="#end_261"><corr>已</corr><sic>巳</sic></choice>
<choice cb:resp="#resp1" cb:from="#beg_262" cb:to="#end_262"><corr>已</corr><sic>巳</sic></choice>
<choice cb:resp="#resp1" cb:from="#beg_263" cb:to="#end_263"><corr>已</corr><sic>巳</sic></choice>
<choice cb:resp="#resp1" cb:from="#beg_264" cb:to="#end_264"><corr>己</corr><sic>巳</sic></choice>
<choice cb:resp="#resp1" cb:from="#beg_265" cb:to="#end_265"><corr>己</corr><sic>巳</sic></choice>
<choice cb:resp="#resp1" cb:from="#beg_266" cb:to="#end_266"><corr>已</corr><sic>巳</sic></choice>
<choice cb:resp="#resp1" cb:from="#beg_267" cb:to="#end_267"><corr>已</corr><sic>巳</sic></choice>
<choice cb:resp="#resp1" cb:from="#beg_268" cb:to="#end_268"><corr>己</corr><sic>巳</sic></choice>
<choice cb:resp="#resp1" cb:from="#beg_269" cb:to="#end_269"><corr>己</corr><sic>巳</sic></choice>
<choice cb:resp="#resp1" cb:from="#beg_26a" cb:to="#end_26a"><corr>己</corr><sic>巳</sic></choice>
<choice cb:resp="#resp1" cb:from="#beg_26b" cb:to="#end_26b"><corr>己</corr><sic>巳</sic></choice>
<choice cb:resp="#resp1" cb:from="#beg_26c" cb:to="#end_26c"><corr>己</corr><sic>巳</sic></choice>
<choice cb:resp="#resp1" cb:from="#beg_26d" cb:to="#end_26d"><corr>己</corr><sic>巳</sic></choice>
<choice cb:resp="#resp1" cb:from="#beg_26e" cb:to="#end_26e"><corr>己</corr><sic>巳</sic></choice>
<choice cb:resp="#resp1" cb:from="#beg_26f" cb:to="#end_26f"><corr>己</corr><sic>巳</sic></choice>
<choice cb:resp="#resp1" cb:from="#beg_270" cb:to="#end_270"><corr>己</corr><sic>巳</sic></choice>
<choice cb:resp="#resp1" cb:from="#beg_271" cb:to="#end_271"><corr>己</corr><sic>巳</sic></choice>
<choice cb:resp="#resp1" cb:from="#beg_272" cb:to="#end_272"><corr>己</corr><sic>巳</sic></choice>
<choice cb:resp="#resp1" cb:from="#beg_273" cb:to="#end_273"><corr>己</corr><sic>巳</sic></choice>
<choice cb:resp="#resp1" cb:from="#beg_274" cb:to="#end_274"><corr>己</corr><sic>巳</sic></choice>
<choice cb:resp="#resp1" cb:from="#beg_275" cb:to="#end_275"><corr>己</corr><sic>巳</sic></choice>
<choice cb:resp="#resp1" cb:from="#beg_276" cb:to="#end_276"><corr>己</corr><sic>巳</sic></choice>
</p>
</cb:div>
</back></text></TEI>