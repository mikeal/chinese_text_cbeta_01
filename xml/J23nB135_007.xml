<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="J23nB135">
<teiHeader>
<fileDesc>
		<titleStmt>
			<title>Jiaxing Canon, Electronic version, No. B135 石門文字禪</title>
			<author>宋 德洪著　原書缺　依民國十年常州天寧寺刻本印</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.10 $<date>$Date: 2012/12/11 07:05:15 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
	</editionStmt>
	<extent>30卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/12/11 07:05:15 $</date>
	</publicationStmt>
	<sourceDesc>
		<bibl>Jiaxing Canon Vol. 23, No. B135 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Input by CBETA(first version), Input by CBETA(second version)</p>
		<p xml:lang="zh" cb:type="ly">CBETA 人工輸入（版本一），CBETA 人工輸入（版本二）</p>
	</projectDesc>
<charDecl>
<char xml:id="CB05287">
	<charName>CBETA CHARACTER CB05287</charName>
	<charProp>
		<localName>composition</localName>
		<value>[啗-口+王]</value>
	</charProp>
	<mapping type="normal_unicode">U+24986</mapping>
	<mapping cb:dec="988327" type="PUA">U+F14A7</mapping>
</char>
<char xml:id="CB06535">
	<charName>CBETA CHARACTER CB06535</charName>
	<charProp>
		<localName>composition</localName>
		<value>[自/本]</value>
	</charProp>
	<mapping type="unicode">U+2690E</mapping>
	<mapping cb:dec="989575" type="PUA">U+F1987</mapping>
</char>
<char xml:id="CB16069">
	<charName>CBETA CHARACTER CB16069</charName>
	<charProp>
		<localName>composition</localName>
		<value>[勞-力+斗]</value>
	</charProp>
	<mapping type="unicode">U+23088</mapping>
	<mapping cb:dec="999109" type="PUA">U+F3EC5</mapping>
</char>
</charDecl>
</encodingDesc>
<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2009-07-01T13:39:18">Zhou Bang-Xin (ed.) Created initial TEI XML version with BASICX.BAT</change>

</revisionDesc>
</teiHeader>
<text><body>
<cb:mulu type="其他" level="1">古詩六</cb:mulu><cb:mulu type="其他" level="2">送<g ref="#CB05287">󱒧</g>上人往臨平兼戲廓然</cb:mulu>
<pb ed="J" xml:id="J23.B135.0605b" n="0605b"/>
<lb ed="J" n="0605b01"/><milestone unit="juan" n="7"/><cb:mulu type="卷" n="7"></cb:mulu><cb:juan fun="open" n="7"><cb:jhead>石門文字禪卷第七</cb:jhead></cb:juan>
<lb ed="J" n="0605b02"/><byline cb:type="author">宋江西筠溪石門寺沙門釋德洪覺範著</byline>
<lb ed="J" n="0605b03"/><byline cb:type="other">門人覺慈編錄</byline><byline cb:type="other">毘陵天甯法雲堂校</byline>
<lb ed="J" n="0605b04"/><cb:div type="other"><cb:mulu type="其他" level="1">古詩七</cb:mulu><head>古詩</head>
<lb ed="J" n="0605b05"/><cb:div type="other"><cb:mulu type="其他" level="2">臘月十六夜讀閻資欽提舉詩一巨軸</cb:mulu><head>臘月十六夜讀閻資欽提舉詩一巨軸</head>
<lb ed="J" n="0605b06"/><lg xml:id="lgJ23p0605b0601" type="abnormal"><l rend="text-indent:0em">青燈映窗山月西讀遍穎<g ref="#CB06535">𦤎</g>居士詩四蹄雷電駿騰
<lb ed="J" n="0605b07"/>躍萬丈光芒豪放詞古錦濯江有餘麗夜光走盤無
<lb ed="J" n="0605b08"/>價珠韻高不受富貴縛眼蓋縉紳說林壑一語不合
<lb ed="J" n="0605b09"/>即拋卻太華摩雲森剔卓一往歸心如鳥工十分風
<lb ed="J" n="0605b10"/>味似相同沉溟山水柳子厚撥置形骸龐德公攬轡
<lb ed="J" n="0605b11"/>不當分此輩珥筆合在明光宮天床長哦起曳履旋
<lb ed="J" n="0605b12"/>呵凍筆吐機鋒寄語公家王坦之為編乃翁詩集尾</l></lg></cb:div>
<lb ed="J" n="0605b13"/><cb:div type="other"><cb:mulu type="其他" level="2">次韻游南臺寺</cb:mulu><head>次韻游南臺寺</head>
<lb ed="J" n="0605b14"/><lg xml:id="lgJ23p0605b1401" type="abnormal"><l rend="text-indent:0em">青原生下一角麟單丁住山須底物試垂一語傳不
<lb ed="J" n="0605b15"/>朽阿師鈯斧成乾沒憑欄小立與僧語浮雲卷盡千
<lb ed="J" n="0605b16"/>峰出永懷倔強韓退之南遷正坐譏訶佛山雲開遮
<lb ed="J" n="0605b17"/>良偶然自詫精神費詩律閻侯愛山得雲饒勝處遲
<lb ed="J" n="0605b18"/>留多記述慕韓每每手加額見詩未讀壁先拂此公
<lb ed="J" n="0605b19"/>文不數他人微詞天姿含宋屈</l></lg></cb:div>
<lb ed="J" n="0605b20"/><cb:div type="other"><cb:mulu type="其他" level="2">次韻讀韓柳文</cb:mulu><head>次韻讀韓柳文</head>
<lb ed="J" n="0605b21"/><lg xml:id="lgJ23p0605b2101" type="abnormal"><l rend="text-indent:0em">穎皋韻秀徹如春在楊柳清遊每見刪題詩無與敵
<lb ed="J" n="0605b22"/>此篇如用兵曹瞞破張繡神遠付一快奇變愕眾口
<lb ed="J" n="0605b23"/>猶如含至美醇釅兵廚酒柳文馬頓塵驕嘶不忘驟
<lb ed="J" n="0605b24"/>置於是文中碔砆雜瓊玖同時公與侯富貴可炙手
<lb ed="J" n="0605b25"/>人驚風雲會自矜時命偶一懽難把玩忽焉成老醜
<lb ed="J" n="0605b26"/>居然成斯集纍纍增培螻兩公獨如在並驅讓先後
<lb ed="J" n="0605b27"/>文章有耿實言語置坐右我老坐詩窮奔走營升斗
<lb ed="J" n="0605b28"/>時能吐佳句英華出枯朽</l></lg></cb:div>
<lb ed="J" n="0605b29"/><cb:div type="other"><cb:mulu type="其他" level="2">次韻新化道中</cb:mulu><head>次韻新化道中</head>
<lb ed="J" n="0605b30"/><lg xml:id="lgJ23p0605b3001" type="abnormal"><l rend="text-indent:0em">形骸寄簪紳趣味在林麓楚國富山水下車已心足
<pb ed="J" xml:id="J23.B135.0605c" n="0605c"/>
<lb ed="J" n="0605c01"/>昨聞入層翠超放等奔鹿情高如謝安舉手弄落瀑
<lb ed="J" n="0605c02"/>恰如紅粧女弓彎雙屈曲登高發清嘯餘響動林木
<lb ed="J" n="0605c03"/>名山冠東南佳處數天目以比衡霍勝家雞例野鶩
<lb ed="J" n="0605c04"/>歸來渡湘江水作鴨頭綠應懷絳翠山歸期何日卜</l></lg></cb:div>
<lb ed="J" n="0605c05"/><cb:div type="other"><cb:mulu type="其他" level="2">次韻題貯雲堂</cb:mulu><head>次韻題貯雲堂</head>
<lb ed="J" n="0605c06"/><lg xml:id="lgJ23p0605c0601" type="abnormal"><l rend="text-indent:0em">雲蹤不容挽乃曰堂可貯知誰愛嶽色欲以遮藏故
<lb ed="J" n="0605c07"/>嶽山冠世境自昔廬諸祖道德無鮮陳世相有今古
<lb ed="J" n="0605c08"/>君看馬駒兒乃是僧中虎</l></lg></cb:div>
<lb ed="J" n="0605c09"/><cb:div type="other"><cb:mulu type="其他" level="2">次韻題明白庵</cb:mulu><head>次韻題明白庵</head>
<lb ed="J" n="0605c10"/><lg xml:id="lgJ23p0605c1001" type="abnormal"><l rend="text-indent:0em">鼻端有餘地世議嗟迫窄君看閻夫子廣莫以為宅
<lb ed="J" n="0605c11"/>去宦游人間面有無求色酒闌愛松風醉眼眩紅碧
<lb ed="J" n="0605c12"/>俊爽類王濟端復有馬癖何當食萬錢四海蒙惠澤
<lb ed="J" n="0605c13"/>湘潭紫翠間松下偶相逆袖中出新詩苦語涼肺膈
<lb ed="J" n="0605c14"/>夜半來床前且以慰窮厄豈真謫仙人何其似太白</l></lg></cb:div>
<lb ed="J" n="0605c15"/><cb:div type="other"><cb:mulu type="其他" level="2">和宵行</cb:mulu><head>和宵行</head>
<lb ed="J" n="0605c16"/><lg xml:id="lgJ23p0605c1601" type="abnormal"><l rend="text-indent:0em">不眠盥漱罷和衣肱再曲村落雞未鳴部曲炊<anchor xml:id="beg_4a" type="cb-app"/>已<anchor xml:id="end_4a"/>足
<lb ed="J" n="0605c17"/>露行逢遠火盲龜值浮木馬上續殘夢不復較遲速
<lb ed="J" n="0605c18"/>故鄉夫豈遠隨分有松竹自種橘千奴大勝五斗祿</l></lg></cb:div>
<lb ed="J" n="0605c19"/><cb:div type="other"><cb:mulu type="其他" level="2">次韻題子厚祠堂</cb:mulu><head>次韻題子厚祠堂</head>
<lb ed="J" n="0605c20"/><lg xml:id="lgJ23p0605c2001" type="abnormal"><l rend="text-indent:0em">元和八司馬子厚獨奇偉謫官無以敵妙語淩山翠
<lb ed="J" n="0605c21"/>山以囚自名谿以愚為字醉心谿山間勝處無不至
<lb ed="J" n="0605c22"/>至今永州祠大類羅池祀生存伍猿鳥遠像土偶侍
<lb ed="J" n="0605c23"/>經遊香火罷感歎追前事才高出不容起坐終夜喟</l></lg></cb:div>
<lb ed="J" n="0605c24"/><cb:div type="other"><cb:mulu type="其他" level="2">和茶陵夢覺索燭見懷</cb:mulu><head>和茶陵夢覺索燭見懷</head>
<lb ed="J" n="0605c25"/><lg xml:id="lgJ23p0605c2501" type="abnormal"><l rend="text-indent:0em">聞弦能賞音公獨知雅曲易親復難忘終期老林麓
<lb ed="J" n="0605c26"/>公如追風驥未見所歸宿嗟余老摧頹翩如啄苔鵠
<lb ed="J" n="0605c27"/>遙知雙泉上頗亦蒔松菊何時聞夜舂並齋著茅屋
<lb ed="J" n="0605c28"/>慧觀友李源高風當補續便覺雒秀間杖履笑追逐
<lb ed="J" n="0605c29"/>今非茶陵夢猶欲更秉燭愛公押難韻敏若方破竹</l></lg></cb:div>
<lb ed="J" n="0605c30"/><cb:div type="other"><cb:mulu type="其他" level="2">次韻偶題</cb:mulu><head>次韻偶題</head>
<pb ed="J" xml:id="J23.B135.0606a" n="0606a"/>
<lb ed="J" n="0606a01"/><lg xml:id="lgJ23p0606a0101" type="abnormal"><l rend="text-indent:0em">鈍拙無人著眼看一庵睡快如梁端那知高軒肯過
<lb ed="J" n="0606a02"/>我終日笑語成盤桓畏公筆力不可敵坐令三峽回
<lb ed="J" n="0606a03"/>奔湍威稜王節照湘楚誇聲眾口鋒刃攢此篇意氣
<lb ed="J" n="0606a04"/>更傾寫句法超絕風格完許令賡酬亦不免但恨語
<lb ed="J" n="0606a05"/>帶儒生酸苦嫌絲竹圍醉枕臥看煙縷凝雕盤雙泉
<lb ed="J" n="0606a06"/>雲樹時到夢神武門前思挂冠朝來清事亦稠疊野
<lb ed="J" n="0606a07"/>飯蓬窗分小團人間曲屈多敗意莫辭時此同幽懽</l></lg></cb:div>
<lb ed="J" n="0606a08"/><cb:div type="other"><cb:mulu type="其他" level="2">寄題雙泉</cb:mulu><head>寄題雙泉</head>
<lb ed="J" n="0606a09"/><lg xml:id="lgJ23p0606a0901" type="abnormal"><l rend="text-indent:0em">閻公立朝時凜然古遺直孤忠捍世波砥柱屹挺特
<lb ed="J" n="0606a10"/>一旦成千古埋玉秀山側至今山中泉實以配公德
<lb ed="J" n="0606a11"/>欲知其源深下漲千頃澤沙渠走清快石井湛紺碧
<lb ed="J" n="0606a12"/>譬如澠與淄相去無尋尺日光每下徹山影必倒植
<lb ed="J" n="0606a13"/>倚欄應忻然遊鱗見尾脊知誰念純孝滿掬種白石
<lb ed="J" n="0606a14"/>粲然生玉英冥感吁莫測泉旁有精舍聞多登覽適
<lb ed="J" n="0606a15"/>何時同二老追逐扶瘦策詩成坐假寐夢歷秋山赤
<lb ed="J" n="0606a16"/>想見環珮清繞除餘響滴</l></lg></cb:div>
<lb ed="J" n="0606a17"/><cb:div type="other"><cb:mulu type="其他" level="2">次韻夏夜</cb:mulu><head>次韻夏夜</head>
<lb ed="J" n="0606a18"/><lg xml:id="lgJ23p0606a1801" type="abnormal"><l rend="text-indent:0em">隱几群動寂池塘浮夕光瓦溝急雨過熏風滿南堂
<lb ed="J" n="0606a19"/>飛螢忽點衣小立聞荷香東南喜見月微雲復遮藏
<lb ed="J" n="0606a20"/>長哦穎皋詩清語涼肺腸勁氣終不屈莫邪淬光芒
<lb ed="J" n="0606a21"/>高懷寰宇間蠢蠢奔炎涼斯人古遺直天質自溫良
<lb ed="J" n="0606a22"/>茲夜發遐想易親復難忘歸田無別意難以枘入方</l></lg></cb:div>
<lb ed="J" n="0606a23"/><cb:div type="other"><cb:mulu type="其他" level="2">和遊谷山</cb:mulu><head>和遊谷山</head>
<lb ed="J" n="0606a24"/><lg xml:id="lgJ23p0606a2401" type="abnormal"><l rend="text-indent:0em">穎皋擘窠書棐几玉勒銀鉤照林麓山堂聚觀雜賢
<lb ed="J" n="0606a25"/>鄙人人歡然如所欲獨餘耆年視凝遠就觀尚如隔
<lb ed="J" n="0606a26"/>羅縠筠床瓦枕試新涼小雨南風正清熟岸中一笑
<lb ed="J" n="0606a27"/>山荅響我亦為君聊捧腹晚晴軒檻亦何有隔屋茶
<lb ed="J" n="0606a28"/>煙度修竹呼童索紙賦新詩詩成字字清如玉人間
<lb ed="J" n="0606a29"/>何從有此客滿腹精神真可掬我慚衰老亦作詩譬
<lb ed="J" n="0606a30"/>如菌芝生朽木</l></lg></cb:div>
<pb ed="J" xml:id="J23.B135.0606b" n="0606b"/>
<lb ed="J" n="0606b01"/><cb:div type="other"><cb:mulu type="其他" level="2">和曾倅喜雨之句</cb:mulu><head>和曾倅喜雨之句</head>
<lb ed="J" n="0606b02"/><lg xml:id="lgJ23p0606b0201" type="abnormal"><l rend="text-indent:0em">清狂平生笑李赤詩慕謫仙名烜赫尤勝曲影傍權
<lb ed="J" n="0606b03"/>門愛其炎炎手可炙袁絲若至晁錯逃熱中未老嗾
<lb ed="J" n="0606b04"/>與嗷猶勝怒及水中蟹不合郭縈持雙螯何如一庵
<lb ed="J" n="0606b05"/>聽松雨潑眼晴窗發茶乳更無俗子作白眼但有水
<lb ed="J" n="0606b06"/>沉橫碧縷長愛朱生論不卑神明不欺寧自欺買金
<lb ed="J" n="0606b07"/>賞誣豈不美尚笑世俗今澆漓玉川作詩曾救月退
<lb ed="J" n="0606b08"/>之抵掌誇奇絕公今又賦喜雨詩詩成肯寄甘露滅
<lb ed="J" n="0606b09"/>氣吐虹蜺辭吐雲才大端如梁與棼麗如宮華蜀錦
<lb ed="J" n="0606b10"/>色駿卻千檣萬馬奔屈宋宗枝君得髓江左風流復
<lb ed="J" n="0606b11"/>興起試手作詩君勿笑毫忽增之至弓秭長哦月出
<lb ed="J" n="0606b12"/>湘淹東翰墨場中久策功千篇翻水不足道絕愛風
<lb ed="J" n="0606b13"/>味如醉翁</l></lg></cb:div>
<lb ed="J" n="0606b14"/><cb:div type="other"><cb:mulu type="其他" level="2">次韻過醴陵驛</cb:mulu><head>次韻過醴陵驛</head>
<lb ed="J" n="0606b15"/><lg xml:id="lgJ23p0606b1501" type="abnormal"><l rend="text-indent:0em">解鞍成小寢部曲營夜炊此生一寄耳夢幻相拘縻
<lb ed="J" n="0606b16"/>風飧雜舍者水宿依江湄何時步八塼壓犀簾幕垂
<lb ed="J" n="0606b17"/>三湘在圖畫開屏供臥披公宜宿玉堂明甚無可疑
<lb ed="J" n="0606b18"/>今復聊爾耳間作虎頭癡</l></lg></cb:div>
<lb ed="J" n="0606b19"/><cb:div type="other"><cb:mulu type="其他" level="2">次韻</cb:mulu><head>次韻</head>
<lb ed="J" n="0606b20"/><lg xml:id="lgJ23p0606b2001" type="abnormal"><l rend="text-indent:0em">先生絳闕姿名字占仙籍妙年取榮名翰墨乃其職
<lb ed="J" n="0606b21"/>而云賦歸歟戲語吾不逆醉翁昔仙去人間暫休息
<lb ed="J" n="0606b22"/>文字頗橫流士氣久不懌公實不出後議論有精識
<lb ed="J" n="0606b23"/>冰壺含青春不容一塵隔吐句如善射字字皆中的
<lb ed="J" n="0606b24"/>佳麗增奇峭欹側多醉墨高辭敦故舊讀之氣橫臆
<lb ed="J" n="0606b25"/>閱深似退之頓挫雜拋擲如春飾萬物妙用無罅隙
<lb ed="J" n="0606b26"/>故人困長哦其節不容擊自昔聞公家諸郎居連璧
<lb ed="J" n="0606b27"/>道學進未艾慶澤流無斁紛華脫髮棄酌古分陰惜
<lb ed="J" n="0606b28"/>汎觀得其要雲升復川益孝友如機雲爭攘笑丕植
<lb ed="J" n="0606b29"/>聞風方對食不覺起投筴神交夢成趣意合氣自激
<lb ed="J" n="0606b30"/>廬陵在何許縱望手加額那知湘江上握手笑墮幘
<pb ed="J" xml:id="J23.B135.0606c" n="0606c"/>
<lb ed="J" n="0606c01"/>妙處無陳鮮傾蓋如夙昔歸來看屋梁喜極心更惕
<lb ed="J" n="0606c02"/>弟兄定世家富貴<anchor xml:id="beg_4b" type="cb-app"/>已<anchor xml:id="end_4b"/>尋逼而我世憎嫌莫景桑榆迫
<lb ed="J" n="0606c03"/>相從可忘年頑魯幸勿責一懽難把玩轉顧成陳跡
<lb ed="J" n="0606c04"/>閉門工寢飯且復適吾適遙知不吾詫頗嘗有此客</l></lg></cb:div>
<lb ed="J" n="0606c05"/><cb:div type="other"><cb:mulu type="其他" level="2">次韻游南嶽</cb:mulu><head>次韻游南嶽</head>
<lb ed="J" n="0606c06"/><lg xml:id="lgJ23p0606c0601" type="abnormal"><l rend="text-indent:0em">退之倔強遷揭陽道經衡山愛青蒼逸群駿氣不可
<lb ed="J" n="0606c07"/>禦頓塵初控青絲韁朝雲偶開豈有意妙意放浪高
<lb ed="J" n="0606c08"/>稱揚我生少小善詩律讀之坐令身世忘朅來結友
<lb ed="J" n="0606c09"/>本上座南遊私喜初心賞橘洲看雪<anchor xml:id="beg_4c" type="cb-app"/>已<anchor xml:id="end_4c"/>清絕更櫂野
<lb ed="J" n="0606c10"/>航浮碧湘忽驚萬峰上雲雨走棟飛檐雲雨旁知誰
<lb ed="J" n="0606c11"/>憑欄俯落日跳丸一笑千巖光紫金雞含一粒粟磨
<lb ed="J" n="0606c12"/>塼作鏡傳遺芳小庵自披慈忍服十方普熏知見香
<lb ed="J" n="0606c13"/>巉巉玉骨撼不應但誦妙偈聲琅琅只今般若臺前
<lb ed="J" n="0606c14"/>路過者拳拳加敬莊我尋遺跡恍自失譬如一葦航
<lb ed="J" n="0606c15"/>渺茫三生為掃坐禪石往事令人思建康紹隆佛種
<lb ed="J" n="0606c16"/>有神足九旬妙義談汪洋當年以法施窮乏無數珠
<lb ed="J" n="0606c17"/>璣曾斗量而今但有樓觀好再拜顧瞻空涕滂我公
<lb ed="J" n="0606c18"/>王事獲勝踐自謂此樂非尋常情高賦詩亦感慨十
<lb ed="J" n="0606c19"/>年出處何明詳竹軒莫涼暑雨過風簷把玩情激昂
<lb ed="J" n="0606c20"/>初如冰輪湧東崦漻漻雲幕方高張俄如奇兵出不
<lb ed="J" n="0606c21"/>意鐵衣雪刃森堂堂細窺如春在花柳芳心皺眼開
<lb ed="J" n="0606c22"/>包藏魂驚豪氣立毛髮風檣駕浪奔龍驤韻如玉色
<lb ed="J" n="0606c23"/>映晴晝清如碧瓦粲曉霜適如醉鄉識歸路醇如燒
<lb ed="J" n="0606c24"/>春浮玉觴意公前身是太白醉貌宜披雲錦裳芳津
<lb ed="J" n="0606c25"/>浣匙飯雲子美液澆齒嘗瓊漿吾聞高辭殆天得寧
<lb ed="J" n="0606c26"/>論結髮翰墨場酸寒鳥跡無足道坐令藉湜仆且僵
<lb ed="J" n="0606c27"/>皆言筆端有五色不然古錦纏肺腸夜闌掩卷耿不
<lb ed="J" n="0606c28"/>寐空庭曳履心彷徨譬如三伏黃塵道坐令炎燄欣
<lb ed="J" n="0606c29"/>清涼又如病鶴長側腦仰看千仞孤鸞翔嗟余膽大
<lb ed="J" n="0606c30"/>亦欲和韻險恍疑登太行何時坐隅乞詩稿襟量懸
<pb ed="J" xml:id="J23.B135.0607a" n="0607a"/>
<lb ed="J" n="0607a01"/>知容攫攘吾恐斯文將斷絕長哦披髮下大荒兒曹
<lb ed="J" n="0607a02"/>乃欲犯矢石洪鐘何異施莛芒公如珠玉在淵石榮
<lb ed="J" n="0607a03"/>輝草木皆煌煌讀其詩律似仙曲不雜人間笙與簧
<lb ed="J" n="0607a04"/>我非賞音空嘆息擬欲學之嗟未皇遙憐與僧登絕
<lb ed="J" n="0607a05"/>頂意適暗驚人世忙詩成氣燄如項籍叱吒千人誰
<lb ed="J" n="0607a06"/>敢當自嫌白髮世不要萬回歌舞聊佯狂盤珠豈有
<lb ed="J" n="0607a07"/>影跡露霧豹不欲文彩彰那知湘上偶邂逅氣岸欣
<lb ed="J" n="0607a08"/>逢許子將霜鬢須面一破笑城隅古寺眠閒房心知
<lb ed="J" n="0607a09"/>貴賤不同調且復抵掌談江鄉稍待暇日陪杖履對
<lb ed="J" n="0607a10"/>公豈敢談文章茲遊正類羊叔子湛然與山俱不忘</l></lg></cb:div>
<lb ed="J" n="0607a11"/><cb:div type="other"><cb:mulu type="其他" level="2">次韻曾英發兼簡若虛</cb:mulu><head>次韻曾英發兼簡若虛</head>
<lb ed="J" n="0607a12"/><lg xml:id="lgJ23p0607a1201" type="abnormal"><l rend="text-indent:0em">大曾秀發如層顛小曾秋水隨方圓二豪說詩氣壙
<lb ed="J" n="0607a13"/>逸而我老坐如蹲猿弟兄駿氣驥墮地自憐老欲蠶
<lb ed="J" n="0607a14"/>三眠一庵收身萬事外但有壞衲長堆肩會看連璧
<lb ed="J" n="0607a15"/>登集地腰間纍纍金印懸分緣自是公家事安知不
<lb ed="J" n="0607a16"/>秉卿夫難平生忠義要活國濃笑東川無杜鵑古城
<lb ed="J" n="0607a17"/>野寺香鑪裏白灰已燼餘凝煙瘴痾未損方曲臂靜
<lb ed="J" n="0607a18"/>如鴻鶴相倦攣清詩寄我忽驚矍秀對白鷗春水前
<lb ed="J" n="0607a19"/>長哦曳履吐佳句餘韻發越鳴朱絃坐令萬象受控
<lb ed="J" n="0607a20"/>勒知君有筆真如椽細看字字有根蔕滿掬明珠誰
<lb ed="J" n="0607a21"/>為穿詩檀從此不休息受降君<anchor xml:id="beg_4d" type="cb-app"/>已<anchor xml:id="end_4d"/>臨中堅</l></lg></cb:div>
<lb ed="J" n="0607a22"/><cb:div type="other"><cb:mulu type="其他" level="2">復次元韻</cb:mulu><head>復次元韻</head>
<lb ed="J" n="0607a23"/><lg xml:id="lgJ23p0607a2301" type="abnormal"><l rend="text-indent:0em">君家廬嶽蒼崖顛睡足茗碗浮輕圜十年不歸空蕙
<lb ed="J" n="0607a24"/>帳夜鶴哀怨驚曉猿朅來湘尾寄城寺夏簟清涼便
<lb ed="J" n="0607a25"/>晝眠扣門剝啄誰過我上騰火色仍鳶肩軒然辯論
<lb ed="J" n="0607a26"/>雜今古不覺前席心旌懸以身徇國愛子布塞門以
<lb ed="J" n="0607a27"/>土推孫堅雖云詩窮少陵老飢寒正坐拜杜鵑遙知
<lb ed="J" n="0607a28"/>鈴齋賓謁主贈以紫硯浮松煙作詩寄我對岑寂為
<lb ed="J" n="0607a29"/>散頑麻雙腳攣弟兄高才當濟世會看笑揖人主前
<lb ed="J" n="0607a30"/>嗟余百念<anchor xml:id="beg_4e" type="cb-app"/>已<anchor xml:id="end_4e"/>灰冷倦易<anchor xml:id="beg_4f" type="cb-app"/>斂<anchor xml:id="end_4f"/>翼為虛弦粥魚齋鼓日課
<pb ed="J" xml:id="J23.B135.0607b" n="0607b"/>
<lb ed="J" n="0607b01"/>辦仰屋臥看三條椽管寧木床五十載好事空傳膝
<lb ed="J" n="0607b02"/>處穿何如<anchor xml:id="beg_50" type="cb-app"/>斂<anchor xml:id="end_50"/>目十年坐道樹身同金石堅</l></lg></cb:div>
<lb ed="J" n="0607b03"/><cb:div type="other"><cb:mulu type="其他" level="2">贈別若虛</cb:mulu><head>贈別若虛</head>
<lb ed="J" n="0607b04"/><lg xml:id="lgJ23p0607b0401" type="abnormal"><l rend="text-indent:0em">殘暑霽嚴威新涼釀歸思夢驚聞松聲兩鬢到萬事
<lb ed="J" n="0607b05"/>中情怯離別此別仍對子追惟初識面寧復計有此
<lb ed="J" n="0607b06"/>明朝舟洞庭驚浪銀山起醉眼失湘楚妙語凌淮泗
<lb ed="J" n="0607b07"/>我如浮水葉遇坎當自止行將看荊山歸老鹿門寺
<lb ed="J" n="0607b08"/>今不欠無言但是欠一死淮山有奇逸要是天下士
<lb ed="J" n="0607b09"/>若問寂音老煩君一舉似</l></lg></cb:div>
<lb ed="J" n="0607b10"/><cb:div type="other"><cb:mulu type="其他" level="2">和陳奉御游梁山</cb:mulu><head>和陳奉御游梁山</head>
<lb ed="J" n="0607b11"/><lg xml:id="lgJ23p0607b1101" type="abnormal"><l rend="text-indent:0em">公詩自雄放故我甘雌伏韻高霜月苦洗盡瘴霧毒
<lb ed="J" n="0607b12"/>游絲映明窗小字為公錄便覺春爭妍勝氣增林麓
<lb ed="J" n="0607b13"/>永懷矍鑠翁論兵到精熟子陽井底蛙提耳論禍福
<lb ed="J" n="0607b14"/>歸來得真主簡易心屈服才高犯眾忌薏苡致謗讟
<lb ed="J" n="0607b15"/>梁生付一笑何必較直曲山僧亦何知魚鼓聽齋粥
<lb ed="J" n="0607b16"/>陳侯金閨彥論清如屑玉南游興未<anchor xml:id="beg_51" type="cb-app"/>已<anchor xml:id="end_51"/>甚欲乘桴木
<lb ed="J" n="0607b17"/>湘西獨何幸旌旆先見辱松間偶相值論交一言足
<lb ed="J" n="0607b18"/>雲山久乾沒賴此佳句贖</l></lg></cb:div>
<lb ed="J" n="0607b19"/><cb:div type="other"><cb:mulu type="其他" level="2">次韻曾韻句游山</cb:mulu><head>次韻曾韻句游山</head>
<lb ed="J" n="0607b20"/><lg xml:id="lgJ23p0607b2001" type="abnormal"><l rend="text-indent:0em">夫子謫仙隱於儒仲連太白真其徒栴檀林間法檀
<lb ed="J" n="0607b21"/>度翰墨場中行秘書譬如山川有珪璧光被草木蒙
<lb ed="J" n="0607b22"/>碔砆又如羽毛有麟鳳瑞照百鳥藏鶚鼯玉堂金馬
<lb ed="J" n="0607b23"/>未入手公不自嘆旁人吁猒看朱門森畫戟暇日聊
<lb ed="J" n="0607b24"/>為山水娛下車褰衣卻部曲縱望林壑情忻愉朱陵
<lb ed="J" n="0607b25"/>洞口見落石引手匊雲跳明珠詩成萬象在掌握磨
<lb ed="J" n="0607b26"/>琢無玷如瑾瑜旁觀十吏不駐足一日萬口傳荊湖
<lb ed="J" n="0607b27"/>南山道人紛紜至摹寫磬石煩丹朱歸來盡以錄寄
<lb ed="J" n="0607b28"/>我意句不盡情有無為公長哦立風檻明月滿軒時
<lb ed="J" n="0607b29"/>卷舒吾聞駿馬日千里未遭剪拂隨鹽車嗟余駑鈍
<lb ed="J" n="0607b30"/>世鄙笑分甘垂耳同騾驢世間安得支遁眼畫作嘶
<pb ed="J" xml:id="J23.B135.0607c" n="0607c"/>
<lb ed="J" n="0607c01"/>風神駿圖</l></lg></cb:div>
<lb ed="J" n="0607c02"/><cb:div type="other"><cb:mulu type="其他" level="2">次韻游南嶽題石橋</cb:mulu><head>次韻游南嶽題石橋</head>
<lb ed="J" n="0607c03"/><lg xml:id="lgJ23p0607c0301" type="abnormal"><l rend="text-indent:0em">飛梯上雲雨猿臂攀層巖天風吹鬢須茲行非人間
<lb ed="J" n="0607c04"/>幽泉不知處但聞鳴珮環嶮艱礙清快洄渦走平寬
<lb ed="J" n="0607c05"/>澗壑落萬仞濺雪驚潺潺懸崖忽見寺白晝方掩關
<lb ed="J" n="0607c06"/>境令人遐想坐久生清寒山空寂無人鳥啼花不言
<lb ed="J" n="0607c07"/>雲披獻青嶂風檻爭卷簾</l></lg></cb:div>
<lb ed="J" n="0607c08"/><cb:div type="other"><cb:mulu type="其他" level="2">和游南臺</cb:mulu><head>和游南臺</head>
<lb ed="J" n="0607c09"/><lg xml:id="lgJ23p0607c0901" type="abnormal"><l rend="text-indent:0em">筍輿翩追隨頓撼雜搖兀蒙騰穿聚落超放上巉絕
<lb ed="J" n="0607c10"/>山腰轉巇嶮部曲失行列身世逐雲輕眼力與天闊
<lb ed="J" n="0607c11"/>撞鐘千指集樓殿寄林末同來久倦局相向懷抱豁
<lb ed="J" n="0607c12"/>市朝昏利欲走鹿不忘渴公獨蛻塵埃風蟬妙脫骨
<lb ed="J" n="0607c13"/>盤桓拊孤松松粉落金屑誰卷青帝雲推出銀蟾闕</l></lg></cb:div>
<lb ed="J" n="0607c14"/><cb:div type="other"><cb:mulu type="其他" level="2">和游福嚴</cb:mulu><head>和游福嚴</head>
<lb ed="J" n="0607c15"/><lg xml:id="lgJ23p0607c1501" type="abnormal"><l rend="text-indent:0em">雲開見樓閣峰頂知有寺眾峰讓高寒蓋是出其類
<lb ed="J" n="0607c16"/>媧山下僧譚笑走魔外戲忽於一毫端集此大千界
<lb ed="J" n="0607c17"/>曹溪正脈深不斷蓋如帶流而至衡霍百川蓄匯澮
<lb ed="J" n="0607c18"/>迺知般若臺自昔分燈地清游亦不惡俯仰憶前事
<lb ed="J" n="0607c19"/>寶構出灰燼人逝時亦異永懷韓潮州夜與千峰對
<lb ed="J" n="0607c20"/>仙去三百年音容浮如在妙語落人間斷碑臥榛檜
<lb ed="J" n="0607c21"/>公亦潮州裔聲勢翩已似低摧夙昔心慘憺經游意
<lb ed="J" n="0607c22"/>林高句天成容貌鄙組繪刻之蒼崖陰與山增勝概</l></lg></cb:div>
<lb ed="J" n="0607c23"/><cb:div type="other"><cb:mulu type="其他" level="2">次韻游高臺</cb:mulu><head>次韻游高臺</head>
<lb ed="J" n="0607c24"/><lg xml:id="lgJ23p0607c2401" type="abnormal"><l rend="text-indent:0em">蒼杉三十里不復逢川原忽然在林杪萬峰延目觀
<lb ed="J" n="0607c25"/>長崖有積雪松聲雜風泉是時春正深風威猶折綿
<lb ed="J" n="0607c26"/>君堇金閨彥而有清淨緣和雲掃車轍引手酌靈源
<lb ed="J" n="0607c27"/>山空破岑寂笑語荅雲煙魯僧作鷹顧驚此佳少年
<lb ed="J" n="0607c28"/>何以比人品白鷗春水前既非山澤儒亦非地行仙
<lb ed="J" n="0607c29"/>諧峰堆重疊千葉開青蓮景淨若有得茲遊良偶然
<lb ed="J" n="0607c30"/>部曲亦欣<anchor xml:id="beg_52" type="cb-app"/>羨<anchor xml:id="end_52"/>諠譁下層顛歸來念清境依約聞啼猿</l></lg></cb:div>
<pb ed="J" xml:id="J23.B135.0608a" n="0608a"/>
<lb ed="J" n="0608a01"/><cb:div type="other"><cb:mulu type="其他" level="2">次韻見贈</cb:mulu><head>次韻見贈</head>
<lb ed="J" n="0608a02"/><lg xml:id="lgJ23p0608a0201" type="abnormal"><l rend="text-indent:0em"><anchor xml:id="beg_53" type="cb-app"/>已<anchor xml:id="end_53"/>甘老死長松下賞音乃有如公者謬當大匠許才
<lb ed="J" n="0608a03"/>能名器從來豈容假但欣一笑說江鄉意氣平生要
<lb ed="J" n="0608a04"/>傾瀉先生之詩自豪放寒陋心知鄙東野此篇粹然
<lb ed="J" n="0608a05"/>有精思百<anchor xml:id="beg_54" type="cb-app"/>鍛<anchor xml:id="end_54"/>良金方出冶汗顏縮手置袖間對公誰
<lb ed="J" n="0608a06"/>敢言騷雅自憐華髮住江村地偏心遠過從寡茆簷
<lb ed="J" n="0608a07"/>捫虱鳥聲寂故絮懸鶉成磊苴右耳已從前月聾更
<lb ed="J" n="0608a08"/>欲忘言到瘖啞多生垢習磨未盡公詩又欲臨窗寫
<lb ed="J" n="0608a09"/>何當看公醉岸幘約束萬象閑揮洒眼寒獨立梁宋
<lb ed="J" n="0608a10"/>郊一尾追風睇奔馬讀罷新詩發長歎春色驚回阿
<lb ed="J" n="0608a11"/>練若浪禿宣毫和不成自笑才慳真注瓦</l></lg></cb:div>
<lb ed="J" n="0608a12"/><cb:div type="other"><cb:mulu type="其他" level="2">次韻曾機宜題石橋</cb:mulu><head>次韻曾機宜題石橋</head>
<lb ed="J" n="0608a13"/><lg xml:id="lgJ23p0608a1301" type="abnormal"><l rend="text-indent:0em">公才受斧斤鼻端有餘地一官游人間窮達置度外
<lb ed="J" n="0608a14"/>著屐登名山眺覽吞眼界倒傾蛟龍室聊為翰墨戲
<lb ed="J" n="0608a15"/>搏取華藏海几間日相對石橋亦何有萬峰作階陛
<lb ed="J" n="0608a16"/>平生冠世境勝踐得君輩壞壁題新詩一洗俗眼眥
<lb ed="J" n="0608a17"/>我本箇中人久負未歸債我自負名山名山豈余棄</l></lg></cb:div>
<lb ed="J" n="0608a18"/><cb:div type="other"><cb:mulu type="其他" level="2">和游南臺</cb:mulu><head>和游南臺</head>
<lb ed="J" n="0608a19"/><lg xml:id="lgJ23p0608a1901" type="abnormal"><l rend="text-indent:0em">老思垂一足飯想成沙纕頓斧盤石上分燈續螺江
<lb ed="J" n="0608a20"/>坐令遺蹟地咄嗟成寶坊永懷青松下睡快欣明窗
<lb ed="J" n="0608a21"/>曾侯有逸韻詩律挾風霜重來拜白塔前身疑姓龐
<lb ed="J" n="0608a22"/>山僧作巴音聳肩頎而長願施筆供養普熏知見香
<lb ed="J" n="0608a23"/>吾觀三公子凜然萬夫望何當吐佳句刻石照沅湘</l></lg></cb:div>
<lb ed="J" n="0608a24"/><cb:div type="other"><cb:mulu type="其他" level="2">寶月偶值報慈坐中走筆</cb:mulu><head>寶月偶值報慈坐中走筆</head>
<lb ed="J" n="0608a25"/><lg xml:id="lgJ23p0608a2501" type="abnormal"><l rend="text-indent:0em">十年塵土中厥狀浸成俗坐令眠雲衣化作征人服
<lb ed="J" n="0608a26"/>此行欲買舟尋我舊山谷識君御水傍笑齒璨明玉
<lb ed="J" n="0608a27"/>肅靜鶖子儀脩拔孝基目殷勤撫道義祖道欲傾覆
<lb ed="J" n="0608a28"/>賴子今妙年真風跬可續聞之厚自愧所趣在幽獨
<lb ed="J" n="0608a29"/>君言如不欺是亦含生福須臾讀君詩氣韻麗可掬
<lb ed="J" n="0608a30"/>心胸何玲瓏多能吾所伏春流日夜急歸心難管束
<pb ed="J" xml:id="J23.B135.0608b" n="0608b"/>
<lb ed="J" n="0608b01"/>良會故<anchor xml:id="beg_55" type="cb-app"/>已<anchor xml:id="end_55"/>述妙談何日復吳山嘉有餘為君置茅屋
<lb ed="J" n="0608b02"/>頭白早歸來暮雲無使矚</l></lg></cb:div>
<lb ed="J" n="0608b03"/><cb:div type="other"><cb:mulu type="其他" level="2">和忠子</cb:mulu><head>和忠子</head>
<lb ed="J" n="0608b04"/><lg xml:id="lgJ23p0608b0401" type="abnormal"><l rend="text-indent:0em">牛車注經宗兩角那問虛舟移夜壑竹間掃除聞擊
<lb ed="J" n="0608b05"/>聲戲作伽阤歌獨腳心波不興類古井情緣脫盡如
<lb ed="J" n="0608b06"/>遺籜高笑癡兒倚富貴危如乳燕方巢幕<anchor xml:id="beg_56" type="cb-app"/>已<anchor xml:id="end_56"/>辦山藤
<lb ed="J" n="0608b07"/>待湖月不把芒鞋穿聚落安知沙門自有體全象紛
<lb ed="J" n="0608b08"/>然眾盲摸要之行藏不屬人手自安然隨展握</l></lg></cb:div>
<lb ed="J" n="0608b09"/><cb:div type="other"><cb:mulu type="其他" level="2">和堪維那移居</cb:mulu><head>和堪維那移居</head>
<lb ed="J" n="0608b10"/><lg xml:id="lgJ23p0608b1001" type="abnormal"><l rend="text-indent:0em">世路驚風波山林知歲寒君看爭奪中忽覺深渺漫
<lb ed="J" n="0608b11"/>歸來湘西寺兀坐依蒲團摩挲折腳鐺規以穩處安
<lb ed="J" n="0608b12"/>湘山亦多態扶杖時游觀偶逢林下人班草一笑懽
<lb ed="J" n="0608b13"/>霜風水痕落歲月難遮攔但覺頷髭白不知知歲殘
<lb ed="J" n="0608b14"/>堪公故園舊義膽見急難相逢開肺懷傾倒無餘殫
<lb ed="J" n="0608b15"/>所居隔聚落日喜成媻媻作詩誇我賢寧知如玉冠
<lb ed="J" n="0608b16"/>遂分湘山翠茅簷相對看往事都莫理有求真禍端
<lb ed="J" n="0608b17"/>飯罷口挂壁時往發長歎暮寒因有雪爐暖且檀欒</l></lg></cb:div>
<lb ed="J" n="0608b18"/><cb:div type="other"><cb:mulu type="其他" level="2">送元老住清修</cb:mulu><head>送元老住清修</head>
<lb ed="J" n="0608b19"/><lg xml:id="lgJ23p0608b1901" type="abnormal"><l rend="text-indent:0em">湘水有廬山蜀僧有吳韻無塵而俱清雪月夜相映
<lb ed="J" n="0608b20"/>書癡喜借人香癖出天性垂涕撥黃獨糞火曾發哂
<lb ed="J" n="0608b21"/>三年我東鄰家顛開小徑一飯必招呼嘲之終不慍
<lb ed="J" n="0608b22"/>明朝趣去我歲逼青陽近子已飽叢林件件無遺恨
<lb ed="J" n="0608b23"/>贈子湘源春山窮春不盡</l></lg></cb:div>
<lb ed="J" n="0608b24"/><cb:div type="other"><cb:mulu type="其他" level="2">和杜司錄嶽麓祈雪分韻得嶽字</cb:mulu><head>和杜司錄嶽麓祈雪分韻得嶽字</head>
<lb ed="J" n="0608b25"/><lg xml:id="lgJ23p0608b2501" type="abnormal"><l rend="text-indent:0em">歲晚湘水濱黃塵似河朔江流涸欲盡缾罌汲餘濁
<lb ed="J" n="0608b26"/>鬧聞雙旌出千騎爍山嶽雪雲卷山去天宇獻遼邈
<lb ed="J" n="0608b27"/>嬌鴉集風枝凍鶴時俛啄譚兵杜牧之賦詩果橫槊
<lb ed="J" n="0608b28"/>山雖非故人識面亦<anchor xml:id="beg_57" type="cb-app"/>已<anchor xml:id="end_57"/>數文章固餘事正爾全三樂
<lb ed="J" n="0608b29"/>太丘令國器讜議久揚榷長吉有美材嶄然見頭角
<lb ed="J" n="0608b30"/>君看分韻詩夭力那容學嗟余老山林輩流殊齷齪
<pb ed="J" xml:id="J23.B135.0608c" n="0608c"/>
<lb ed="J" n="0608c01"/>寧料寒窘中見此三卓<anchor xml:id="beg_58" type="cb-app"/>犖<anchor xml:id="end_58"/>和詩無傑句鈍澀費磨琢
<lb ed="J" n="0608c02"/>窮略似孟郊必劣追韓偓</l></lg></cb:div>
<lb ed="J" n="0608c03"/><cb:div type="other"><cb:mulu type="其他" level="2">贈鄒處士</cb:mulu><head>贈鄒處士</head>
<lb ed="J" n="0608c04"/><lg xml:id="lgJ23p0608c0401" type="abnormal"><l rend="text-indent:0em">長沙人物秀而雅爭如絕致名天下率更之書更古
<lb ed="J" n="0608c05"/>今鍾王筆蹟遭凌跨藏真草聖夢英篆齊已詩篇洞
<lb ed="J" n="0608c06"/>青畫易生寶覺未暇數邇來鄒敦最聲價巨公要人
<lb ed="J" n="0608c07"/>邈已遍戲畫寂音老尊者繩床壞衲氣深穩霜須瘴
<lb ed="J" n="0608c08"/>面情閑暇平生剛褊語忤世定知見此遭譏罵涼都
<lb ed="J" n="0608c09"/>貴人如玉叢富貴熏天光照夜凌煙風姿劍拄頤妙
<lb ed="J" n="0608c10"/>手當煩為圖寫</l></lg></cb:div>
<lb ed="J" n="0608c11"/><cb:div type="other"><cb:mulu type="其他" level="2">鄭南壽攜詩見過次韻謝之</cb:mulu><head>鄭南壽攜詩見過次韻謝之</head>
<lb ed="J" n="0608c12"/><lg xml:id="lgJ23p0608c1201" type="abnormal"><l rend="text-indent:0em">碔奔世既以為玉芝蘭那知不為蕕人間萬事醉不
<lb ed="J" n="0608c13"/>理攜被來為林壑游雪花成山過驚浪五展暮天開
<lb ed="J" n="0608c14"/>橘洲篙師絕叫風掠耳蕭蕭兩鬢空颼飀松聲盤空
<lb ed="J" n="0608c15"/>上煙翠顧陟佳處每遲留袖中出詩愕坐客涔蹄乃
<lb ed="J" n="0608c16"/>爾容吞舟東坡句法補造化山谷筆力江倒流兩翁
<lb ed="J" n="0608c17"/>連聯竟仙去暮年見子忘百憂念當明日江南路幕
<lb ed="J" n="0608c18"/>阜倚天佳氣浮故人問我今何似為道摧頹如慧球</l></lg></cb:div>
<lb ed="J" n="0608c19"/><cb:div type="other"><cb:mulu type="其他" level="2">次韻漕使陳公題萊公祠堂</cb:mulu><head>次韻漕使陳公題萊公祠堂</head>
<lb ed="J" n="0608c20"/><lg xml:id="lgJ23p0608c2001" type="abnormal"><l rend="text-indent:0em">萊公少年日逸氣生雲泉定策清東宮天子為矍然
<lb ed="J" n="0608c21"/>奇豪不世出獲一以當千親征功第一尚記破虜年
<lb ed="J" n="0608c22"/>想見和易姿垂柳春風前我公嗣前列剛特才亦全
<lb ed="J" n="0608c23"/>方持使者節眉宇秀而淵高樓獨自登愛公能補天
<lb ed="J" n="0608c24"/>高情弔陳跡妙語吐新篇如風行水上渙然成漪漣
<lb ed="J" n="0608c25"/>乃心在王室何時朝日邊正坐霖雨手豐年自留連
<lb ed="J" n="0608c26"/>何必羨遺蹟公自當濟川</l></lg></cb:div>
<lb ed="J" n="0608c27"/><cb:div type="other"><cb:mulu type="其他" level="2">次韻經蔡道夫書堂</cb:mulu><head>次韻經蔡道夫書堂</head>
<lb ed="J" n="0608c28"/><lg xml:id="lgJ23p0608c2801" type="abnormal"><l rend="text-indent:0em">書堂山崦西微路經桑柘婉婉綠陰中傴僂牽羸馬
<lb ed="J" n="0608c29"/>須臾將平川時過幽谿瀉源深人家稀落日耕釣罷
<lb ed="J" n="0608c30"/>過墻傍脩竹深處開茅舍池塘遠軒窗秀露風清夜
<pb ed="J" xml:id="J23.B135.0609a" n="0609a"/>
<lb ed="J" n="0609a01"/>盃盤燈火裏笑語茆簷下白酒瀉新糟醇釅如壓蔗
<lb ed="J" n="0609a02"/>酒酣面發赤箕坐談王霸排斥出忌諱怪語令人怕
<lb ed="J" n="0609a03"/>野僧舊不懽癡坐相嘲罵但作鶴腦側思歡殆無暇
<lb ed="J" n="0609a04"/>夜闌乞新詩自愧非作者張燈掃西壁把筆強驅駕
<lb ed="J" n="0609a05"/>萬景每騷縱此夕偶相借遂令諸人懽一一如圖畫</l></lg></cb:div>
<lb ed="J" n="0609a06"/><cb:div type="other"><cb:mulu type="其他" level="2">吳子薪重慶堂</cb:mulu><head>吳子薪重慶堂</head>
<lb ed="J" n="0609a07"/><lg xml:id="lgJ23p0609a0701" type="abnormal"><l rend="text-indent:0em">吳氏季子世不乏子孫魁壘特秀發人言才業任世
<lb ed="J" n="0609a08"/>重更覺文章有家法奉親作意構華堂想見青紅濕
<lb ed="J" n="0609a09"/>窗闥堂中二老鬥康強夫婦承顏薦壽觴朅來兒姪
<lb ed="J" n="0609a10"/>俱登第舉族請名重慶堂富貴鼎來推不去道德照
<lb ed="J" n="0609a11"/>人閭里光富公玉食由及養范公諸郎盡卿相親養
<lb ed="J" n="0609a12"/>子榮兼有德家聲置公范富上虛簷風月夜未央靘
<lb ed="J" n="0609a13"/>莊成輪發清唱金鴨香清碧縷飄燈前玉頰醉紅潮
<lb ed="J" n="0609a14"/>一尊滿勸何所祝盛事要看追八蕭</l></lg></cb:div>
<lb ed="J" n="0609a15"/><cb:div type="other"><cb:mulu type="其他" level="2">題嶽麓深固軒</cb:mulu><head>題嶽麓深固軒</head>
<lb ed="J" n="0609a16"/><lg xml:id="lgJ23p0609a1601" type="abnormal"><l rend="text-indent:0em">湘西峰頂寺樓閣藏煙翠危臺占家顛小軒寄幽致
<lb ed="J" n="0609a17"/>游人常不到石壁照溪邃於世復何求此生眠食耳
<lb ed="J" n="0609a18"/>翛然亦何有蒲團空曲几憑高俯城郭車馬環磨螘
<lb ed="J" n="0609a19"/>城郭望諸峰時見孤雲起</l></lg></cb:div>
<lb ed="J" n="0609a20"/><cb:div type="other"><cb:mulu type="其他" level="2">贈別通慧選姪禪師</cb:mulu><head>贈別通慧選姪禪師</head>
<lb ed="J" n="0609a21"/><lg xml:id="lgJ23p0609a2101" type="abnormal"><l rend="text-indent:0em">選本住山人精進激惰懶規模如乃翁鐵喙石肝膽
<lb ed="J" n="0609a22"/>豈特七閩英蓋亦叢林揀子少長庚曉我老碧雲晚
<lb ed="J" n="0609a23"/>相親出數面別袂聊一挽是非一言足勃窣百事辦
<lb ed="J" n="0609a24"/>分攜青蘋灣相對秋滿眼</l></lg></cb:div>
<lb ed="J" n="0609a25"/><cb:div type="other"><cb:mulu type="其他" level="2">中秋夕以月色靜中見泉聲幽處聞為韻分韻得見字</cb:mulu><head>中秋夕以月色靜中見泉聲幽處聞為韻分韻
<lb ed="J" n="0609a26"/>得見字</head>
<lb ed="J" n="0609a27"/><lg xml:id="lgJ23p0609a2701" type="abnormal"><l rend="text-indent:0em">夜清成水宿月出波灩灩那知是中秋老眼欲淒眩
<lb ed="J" n="0609a28"/>此生天地間飄泊如蓬轉朅來泊湘瀕此月凡七見
<lb ed="J" n="0609a29"/>冰輪上天衢萬里不知遠夜深渡明河輪側明河淺
<lb ed="J" n="0609a30"/>西樓欲吹笛餘聲落哀怨魂靈到月脅寒露紛滿面
<pb ed="J" xml:id="J23.B135.0609b" n="0609b"/>
<lb ed="J" n="0609b01"/>林光潑流泉天大微雲卷阿崇具紙筆橘亦磨破硯
<lb ed="J" n="0609b02"/>詩成月華清幼婦與黃絹</l></lg></cb:div>
<lb ed="J" n="0609b03"/><cb:div type="other"><cb:mulu type="其他" level="2">鄧循道分財贍族湘陰諸老賦詩同作</cb:mulu><head>鄧循道分財贍族湘陰諸老賦詩同作</head>
<lb ed="J" n="0609b04"/><lg xml:id="lgJ23p0609b0401" type="abnormal"><l rend="text-indent:0em">卜式與弟貲如塞無底竇其愛止弟耳親舊竟何有
<lb ed="J" n="0609b05"/>二疏得賜金盡以散親舊但可施一時安能繼其後
<lb ed="J" n="0609b06"/>然於簡編中耿光白如晝鄧侯功名姿穎脫蓋天授
<lb ed="J" n="0609b07"/>分財贍族人約<anchor xml:id="beg_59" type="cb-app"/>券<anchor xml:id="end_59"/>規永久君看純孝心履狶先履瘦
<lb ed="J" n="0609b08"/>紛紛窶人子懸鶉露兩肘雨雪抱兒女扣門易升斗
<lb ed="J" n="0609b09"/>鄧氏豈無貧炊煙滿蓬牖安知寒微中不復生奇秀
<lb ed="J" n="0609b10"/>陰功雖無形報應捷於口此風起頹俗能使薄者厚
<lb ed="J" n="0609b11"/>作詩附家傳想見為拊手</l></lg></cb:div>
<lb ed="J" n="0609b12"/><cb:div type="other"><cb:mulu type="其他" level="2">贈陳靜之</cb:mulu><head>贈陳靜之</head>
<lb ed="J" n="0609b13"/><lg xml:id="lgJ23p0609b1301" type="abnormal"><l rend="text-indent:0em">仙郎如驚鸞風格殊秀整文章體自然五色麗雲錦
<lb ed="J" n="0609b14"/>紛紛少年場英氣橫筆陣家聲盛漢魏未暇數唐晉
<lb ed="J" n="0609b15"/>元龍特豪偉太丘苦剛正相逢黃卷中崔嵬山嶽峻
<lb ed="J" n="0609b16"/>君當世其家<anchor xml:id="beg_5a" type="cb-app"/>已<anchor xml:id="end_5a"/>見逸群駿笑談不自覺滿坐湖海韻
<lb ed="J" n="0609b17"/>富貴率致身華裾宜綠鬢功名偶然耳何必以身徇
<lb ed="J" n="0609b18"/>未近翠雲裘先看班玉筍</l></lg></cb:div>
<lb ed="J" n="0609b19"/><cb:div type="other"><cb:mulu type="其他" level="2">弔性上人真</cb:mulu><head>弔性上人真</head>
<lb ed="J" n="0609b20"/><lg xml:id="lgJ23p0609b2001" type="abnormal"><l rend="text-indent:0em">漆瞳照人韻拔俗平生直性如劈竹世情好惡我不
<lb ed="J" n="0609b21"/>知是是非非一言足昔年訪道辭七閩丹青生此身
<lb ed="J" n="0609b22"/>外身要將留悅倚門意此心亦是酬慈親慈親未老
<lb ed="J" n="0609b23"/>身先逝夢境悲歡成一戲展開覿體露全機偪塞虛
<lb ed="J" n="0609b24"/>空何處避</l></lg></cb:div>
<lb ed="J" n="0609b25"/><cb:div type="other"><cb:mulu type="其他" level="2">宣和七年重陽前四日余自長沙還…</cb:mulu><head>宣和七年重陽前四日余自長沙還鹿門過荊
<lb ed="J" n="0609b26"/>渚謁天寧璋禪師留二宿作此</head>
<lb ed="J" n="0609b27"/><lg xml:id="lgJ23p0609b2701" type="abnormal"><l rend="text-indent:0em">孤城渺湖天長隄篆湖水柳衙行未窮<anchor xml:id="beg_5b" type="cb-app"/>已<anchor xml:id="end_5b"/>過沙頭市
<lb ed="J" n="0609b28"/>連檣來萬艘荻叢出千雉節物近重陽風日正清美
<lb ed="J" n="0609b29"/>忽驚樓閣開寶坊墮平地璋公十年舊出迎一笑喜
<lb ed="J" n="0609b30"/>昨夜及相山歲月入歎喟茲行歸鹿門<anchor xml:id="beg_5c" type="cb-app"/>已<anchor xml:id="end_5c"/>作終焉計
<pb ed="J" xml:id="J23.B135.0609c" n="0609c"/>
<lb ed="J" n="0609c01"/>不辭信宿留愛子多故意說禪有家法翻手了千偈
<lb ed="J" n="0609c02"/>鐵脊敵魔外宗風永零替我留固隨緣思歸亦偶爾
<lb ed="J" n="0609c03"/>為君賦新詩萬象困朝戲去留未用較吾生真一寄</l></lg></cb:div>
<lb ed="J" n="0609c04"/><cb:div type="other"><cb:mulu type="其他" level="2">瞻張丞相畫像贈宮使龍圖</cb:mulu><head>瞻張丞相畫像贈宮使龍圖</head>
<lb ed="J" n="0609c05"/><lg xml:id="lgJ23p0609c0501" type="abnormal"><l rend="text-indent:0em">天下張荊州乳兒識名譽醫國陸宣公護法崔元度
<lb ed="J" n="0609c06"/>平生風雷舌咳唾作霖雨隔闊餘十年一旦成萬古
<lb ed="J" n="0609c07"/>羊曇欲作慟生存華屋處支遁亦傷心路偶經姚塢
<lb ed="J" n="0609c08"/>賴有克家子春色連眉宇君看談笑時亦是榦國具
<lb ed="J" n="0609c09"/>會看如乃翁獨立無喜懼文章有種性家法致工主
<lb ed="J" n="0609c10"/>此詩公應聞想見笑掌拊</l></lg></cb:div>
<lb ed="J" n="0609c11"/><cb:div type="other"><cb:mulu type="其他" level="2">初到鹿門上莊見燈禪師…</cb:mulu><head>初到鹿門上莊見燈禪師遂同宿愛其體物欲
<lb ed="J" n="0609c12"/>託跡以避世戲作此詩</head>
<lb ed="J" n="0609c13"/><lg xml:id="lgJ23p0609c1301" type="abnormal"><l rend="text-indent:0em">上莊俯漢江古木雜桑柘槐衙陰廣陌麥浪漲平野
<lb ed="J" n="0609c14"/>連雲對囷廩用谷量牛馬我來二月破解鞍綠陰下
<lb ed="J" n="0609c15"/>縱望煙霏中領略見楯瓦耆年骨柴崖迎客意傾寫
<lb ed="J" n="0609c16"/>干戈爭奪餘身在相驚詫山空啼杜鵑龕燈自清夜
<lb ed="J" n="0609c17"/><anchor xml:id="beg_5d" type="cb-app"/>斂<anchor xml:id="end_5d"/>眉問儋州亟口談江夏以余遊二公老大知識寡
<lb ed="J" n="0609c18"/>暮歸逢醉人往往遭捶罵鹿門有餘地賢矧如君者
<lb ed="J" n="0609c19"/>為連修竹林規以構茅舍伏春舊所能犁鉏當學把
<lb ed="J" n="0609c20"/>相見水過膝蓑苙清入畫</l></lg></cb:div>
<lb ed="J" n="0609c21"/><cb:div type="other"><cb:mulu type="其他" level="2">游白馬寺逢安心上人</cb:mulu><head>游白馬寺逢安心上人</head>
<lb ed="J" n="0609c22"/><lg xml:id="lgJ23p0609c2201" type="abnormal"><l rend="text-indent:0em">繖蓋山前曾卓錫晉安王初造禪室水火定成人未
<lb ed="J" n="0609c23"/>知部曲不前馬辟易床邊臥虎如睡犬王雖及門不
<lb ed="J" n="0609c24"/>敢入冰雪親瞻道德容再拜平生願心息兩泉俱出
<lb ed="J" n="0609c25"/>雌雄龍玉殼靈龜蛇五色聰禪笑傲賢王喜魚龜乃
<lb ed="J" n="0609c26"/>能就掌食高風乾沒五百年依舊雲山如夙昔雨中
<lb ed="J" n="0609c27"/>來遊春<anchor xml:id="beg_5e" type="cb-app"/>已<anchor xml:id="end_5e"/>老忽見江南少年客坐中偶生鄉井心想
<lb ed="J" n="0609c28"/>見禪山倚天碧清境幽閒欣可名偶然得句因題壁</l></lg></cb:div>
<lb ed="J" n="0609c29"/><cb:div type="other"><cb:mulu type="其他" level="2">雪夜與僧擁罏僧曰…</cb:mulu><head>雪夜與僧擁罏僧曰聞唐劉義賦雪車冰柱詩
<lb ed="J" n="0609c30"/>為退之所賞願聞其詩予曰忘矣僧請續之
<pb ed="J" xml:id="J23.B135.0610a" n="0610a"/>
<lb ed="J" n="0610a01"/>口占以授</head>
<lb ed="J" n="0610a02"/><lg xml:id="lgJ23p0610a0201" type="abnormal"><l rend="text-indent:0em">雪車比毛車弱水誰欲度飄然凌空去中疑載青女
<lb ed="J" n="0610a03"/>朔風為通衢走轂不容馭大勝短轅犢更煩長柄塵
<lb ed="J" n="0610a04"/>直達廣寒宮構基非下土天公亦薄相鏤冰以為柱
<lb ed="J" n="0610a05"/>傍皆是銀床誰與揮玉斧仙妃倚之笑疑是漆室女</l></lg></cb:div></cb:div>
<lb ed="J" n="0610a06"/><cb:juan fun="close" n="7"><cb:jhead>石門文字禪卷第七</cb:jhead></cb:juan>
<lb ed="J" n="0610a07"/>
<lb ed="J" n="0610a08"/>
<lb ed="J" n="0610a09"/>
<lb ed="J" n="0610a10"/>
<lb ed="J" n="0610a11"/>
<lb ed="J" n="0610a12"/>
<lb ed="J" n="0610a13"/><cb:div type="w">
<table cols="8"><row><cell><note place="inline">佛歷二千九百四十八</note></cell><cell rows="2">年紀次辛酉</cell><cell><note place="inline">陰</note></cell><cell rows="2">歷</cell><cell><note place="inline">九</note></cell><cell rows="2">月</cell><cell><note place="inline">初一日</note></cell><cell rows="2">竣工</cell></row>
<lb ed="J" n="0610a14"/><row><cell><note place="inline">中華民國十</note></cell><cell><note place="inline">陽</note></cell><cell><note place="inline">十</note></cell><cell><note place="inline">第一號</note></cell></row></table>
<lb ed="J" n="0610a15"/><p xml:id="pJ23p0610a1501">　　　常州天甯寺刻經處出資刻此全部</p>
<lb ed="J" n="0610a16"/><p cb:type="pre" xml:id="pJ23p0610a1601">　　　　　　　　　經理清鎔謹識
<lb ed="J" n="0610a17"/>　　　　　　　　　湖北陶舫溪刊</p></cb:div>
</body>
<back>
<cb:div type="apparatus">
<head>校勘記</head>
<p>
<choice cb:resp="#resp1" cb:from="#beg_4a" cb:to="#end_4a"><corr>已</corr><sic>巳</sic></choice>
<choice cb:resp="#resp1" cb:from="#beg_4b" cb:to="#end_4b"><corr>已</corr><sic>巳</sic></choice>
<choice cb:resp="#resp1" cb:from="#beg_4c" cb:to="#end_4c"><corr>已</corr><sic>巳</sic></choice>
<choice cb:resp="#resp1" cb:from="#beg_4d" cb:to="#end_4d"><corr>已</corr><sic>巳</sic></choice>
<choice cb:resp="#resp1" cb:from="#beg_4e" cb:to="#end_4e"><corr>已</corr><sic>巳</sic></choice>
<choice cb:resp="#resp1" cb:from="#beg_4f" cb:to="#end_4f"><corr>斂</corr><sic>歛</sic></choice>
<choice cb:resp="#resp1" cb:from="#beg_50" cb:to="#end_50"><corr>斂</corr><sic>歛</sic></choice>
<choice cb:resp="#resp1" cb:from="#beg_51" cb:to="#end_51"><corr>已</corr><sic>巳</sic></choice>
<choice cb:resp="#resp1" cb:from="#beg_52" cb:to="#end_52"><corr>羨</corr><sic>羡</sic></choice>
<choice cb:resp="#resp1" cb:from="#beg_53" cb:to="#end_53"><corr>已</corr><sic>巳</sic></choice>
<choice cb:resp="#resp1" cb:from="#beg_54" cb:to="#end_54"><corr>鍛</corr><sic>鍜</sic></choice>
<choice cb:resp="#resp1" cb:from="#beg_55" cb:to="#end_55"><corr>已</corr><sic>巳</sic></choice>
<choice cb:resp="#resp1" cb:from="#beg_56" cb:to="#end_56"><corr>已</corr><sic>巳</sic></choice>
<choice cb:resp="#resp1" cb:from="#beg_57" cb:to="#end_57"><corr>已</corr><sic>巳</sic></choice>
<choice cb:resp="#resp1" cb:from="#beg_58" cb:to="#end_58"><corr>犖</corr><sic><g ref="#CB16069">𣂈</g></sic></choice>
<choice cb:resp="#resp1" cb:from="#beg_59" cb:to="#end_59"><corr>券</corr><sic>劵</sic></choice>
<choice cb:resp="#resp1" cb:from="#beg_5a" cb:to="#end_5a"><corr>已</corr><sic>巳</sic></choice>
<choice cb:resp="#resp1" cb:from="#beg_5b" cb:to="#end_5b"><corr>已</corr><sic>巳</sic></choice>
<choice cb:resp="#resp1" cb:from="#beg_5c" cb:to="#end_5c"><corr>已</corr><sic>巳</sic></choice>
<choice cb:resp="#resp1" cb:from="#beg_5d" cb:to="#end_5d"><corr>斂</corr><sic>歛</sic></choice>
<choice cb:resp="#resp1" cb:from="#beg_5e" cb:to="#end_5e"><corr>已</corr><sic>巳</sic></choice>
</p>
</cb:div>
</back></text></TEI>