<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="J37nB392">
<teiHeader>
<fileDesc>
		<titleStmt>
			<title>Jiaxing Canon, Electronic version, No. B392 寒松操禪師語錄</title>
			<author>清 智操說　德昊編（依駒本印）</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.14 $<date>$Date: 2012/06/27 08:15:57 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
	</editionStmt>
	<extent>20卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/06/27 08:15:57 $</date>
	</publicationStmt>
	<sourceDesc>
		<bibl>Jiaxing Canon Vol. 37, No. B392 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Input by CBETA(first version), Input by CBETA(second version)</p>
		<p xml:lang="zh" cb:type="ly">CBETA 人工輸入（版本一），CBETA 人工輸入（版本二）</p>
	</projectDesc>
<charDecl>
<char xml:id="CB06175">
	<charName>CBETA CHARACTER CB06175</charName>
	<charProp>
		<localName>composition</localName>
		<value>[廖-(彰-章)+貝]</value>
	</charProp>
	<mapping type="unicode">U+222EB</mapping>
	<mapping cb:dec="989215" type="PUA">U+F181F</mapping>
</char>
<char xml:id="CB13092">
	<charName>CBETA CHARACTER CB13092</charName>
	<charProp>
		<localName>composition</localName>
		<value>[母-(、/、)+〡]</value>
	</charProp>
	<mapping cb:dec="996132" type="PUA">U+F3324</mapping>
</char>
</charDecl>
</encodingDesc>
<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2009-01-19T17:23:17">Zhou Bang-Xin (ed.) Created initial TEI XML version with BASICX.BAT</change>

</revisionDesc>
</teiHeader>
<text><body>
<cb:mulu type="其他" level="1">佛事</cb:mulu>
<pb ed="J" xml:id="J37.B392.0625b" n="0625b"/>
<lb ed="J" n="0625b01"/><milestone unit="juan" n="16"/><cb:mulu type="卷" n="16"></cb:mulu><cb:juan fun="open" n="16"><cb:jhead>寒松操禪師語錄卷第十六</cb:jhead></cb:juan>
<lb ed="J" n="0625b02"/><byline cb:type="other">嗣法門人德玉編錄</byline>
<lb ed="J" n="0625b03"/><cb:div type="other"><cb:mulu type="其他" level="1">筆語</cb:mulu><head>筆語</head>
<lb ed="J" n="0625b04"/><cb:div type="other"><cb:mulu type="其他" level="2">上百老和尚</cb:mulu><head>上百老和尚</head>
<lb ed="J" n="0625b05"/><p xml:id="pJ37p0625b0501">稽首拜上國山老人昨夏南樞星降北極虹飛本應
<lb ed="J" n="0625b06"/>隨眾歡呼接足瞻禮緣遵昔命故不敢復徇世諦知
<lb ed="J" n="0625b07"/>在慈育之餘必不罪某慢法耳今雖學眾四來宰官
<lb ed="J" n="0625b08"/>垂護奈人繁用嗇事事維艱勉竭黔駑之才徒效上
<lb ed="J" n="0625b09"/>驤之步以致牽縈坐是舉動靡能久失玄音羹牆更
<lb ed="J" n="0625b10"/>切敢馳微楮代訊興居花稻收成略勝去歲國稅納
<lb ed="J" n="0625b11"/>已過半雖感彼蒼之呵護實賴和尚之蔭庇也聊脩
<lb ed="J" n="0625b12"/>輶敬用表蟻誠刻錄呈刪悚惶不既。</p>
<lb ed="J" n="0625b13"/><p cb:type="head3" xml:id="pJ37p0625b1301">來書附<note place="inline">青龍石刻</note></p>
<lb ed="J" n="0625b14"/><p xml:id="pJ37p0625b1401" rend="margin-left:1em">初七接來書云收成略勝去歲國稅納已過半復
<lb ed="J" n="0625b15"/>閱新刻語錄山僧不禁蹈舞居然一佛出世矣兼
<lb ed="J" n="0625b16"/>之青龍一片荒地曩承遠近檀護及前執事人一
<lb ed="J" n="0625b17"/>腔血汗所成幸爾大眾有依叢林有託山僧縱老
<lb ed="J" n="0625b18"/>死丘壑復何憾焉吾子既踞座披衣為一方知識
<lb ed="J" n="0625b19"/>必也匡時挽敝體從上佛祖之淳風以眾心為心
<lb ed="J" n="0625b20"/>以眾耳為耳以眾目為目夫以眾心為心者其量
<lb ed="J" n="0625b21"/>普而無物不容眾耳為耳者其聽聰而好惡之聲
<lb ed="J" n="0625b22"/>無不辨眾目為目者其明遠而秋毫之末可察是
<lb ed="J" n="0625b23"/>以大海不擇細流泰山不讓土壤世出世間其理
<lb ed="J" n="0625b24"/>一也凡接待衲子唯以本分鉗鎚使彼透脫生死
<lb ed="J" n="0625b25"/>機無大小施之以平等法門叢林之興可卜佛祖
<lb ed="J" n="0625b26"/>慧命可繼為知識者能事畢矣。</p>
<lb ed="J" n="0625b27"/><p cb:type="head3" xml:id="pJ37p0625b2701">二上</p>
<lb ed="J" n="0625b28"/><p xml:id="pJ37p0625b2801">教言兩接慈誨彌深捧讀之餘感媿交集況承諭云
<lb ed="J" n="0625b29"/>復閱新刻語錄和尚不禁蹈舞居然一佛出世矣又
<lb ed="J" n="0625b30"/>曰佛祖出世蓋謂得人為急欲覓一箇半箇使正法
<pb ed="J" xml:id="J37.B392.0625c" n="0625c"/>
<lb ed="J" n="0625c01"/>眼藏勿令斷絕某觀今知識說法雲興不啻萬卉爭
<lb ed="J" n="0625c02"/>奇群英鬥麗某以疏才涼德忝錄師門雖有上堂等
<lb ed="J" n="0625c03"/>語非敢顰效今時不過應酬請者而已奈侍僧不諳
<lb ed="J" n="0625c04"/>竊錄成帙不謂用心未密更被好事者妄災梨棗正
<lb ed="J" n="0625c05"/>是不善游刃反蒙庖丁之稱益增汗顏耳又觀今之
<lb ed="J" n="0625c06"/>學者乍入叢林棄本逐末競習雅騷欲冀行解相應
<lb ed="J" n="0625c07"/>何異龜毛兔角懸絲慧命不幾岌岌哉青龍禪眾邇
<lb ed="J" n="0625c08"/>已屏盡浮華日惟種田博飯雖不能追上古之風規
<lb ed="J" n="0625c09"/>皆沐和尚之餘光而然也時間滿擬月貯龍江雲擔
<lb ed="J" n="0625c10"/>鶴渚趨呈座右以暢積懷齎儀預申伏希原宥。</p>
<lb ed="J" n="0625c11"/><p cb:type="head3" xml:id="pJ37p0625c1101">三上</p>
<lb ed="J" n="0625c12"/><p xml:id="pJ37p0625c1201">春來福履與日俱新歲首倥傯未遑趨謁曩因台命
<lb ed="J" n="0625c13"/>兩遵尸素數載遭饑遭饉飲水飲湯幾於安眾無策
<lb ed="J" n="0625c14"/>道左之人未免交口而椰榆之今也歲有豐色眾有
<lb ed="J" n="0625c15"/>和聲國稅叢林亦有內託外護之者愧且喜也然主
<lb ed="J" n="0625c16"/>持之道進退以節代謝以時當此之時委任之限已
<lb ed="J" n="0625c17"/>周休沐之假可請或在座遴賢或遐邇延選伯仲輪
<lb ed="J" n="0625c18"/>肩逸勞宜共同為入室之侶須分法社之憂安忍我
<lb ed="J" n="0625c19"/>獨賢勞而眾咸袖手讀北山之詩不能不掩卷太息
<lb ed="J" n="0625c20"/>且師有言施之以平等法門某亦願師施平等心<anchor xml:id="beg_34" type="cb-app"/>毋<anchor xml:id="end_34"/>
<lb ed="J" n="0625c21"/>令我一人獨瘁也敬呈偈曰兩度無違領憲言不辭
<lb ed="J" n="0625c22"/>赤手主空門人情有進當須退與世還他古道有。</p>
<lb ed="J" n="0625c23"/><p cb:type="head3" xml:id="pJ37p0625c2301">來書附<note place="inline">青龍石刻</note></p>
<lb ed="J" n="0625c24"/><p xml:id="pJ37p0625c2401" rend="margin-left:1em">自維揚返荊谿半年以來身如破車腳似飛蓬曾
<lb ed="J" n="0625c25"/>無片晷之暇奈何奈何昨見來書云歲有豐色眾
<lb ed="J" n="0625c26"/>有和聲國稅叢林亦有內託外護山僧不勝慶慰
<lb ed="J" n="0625c27"/>乃子福德所致亦叢林厚幸復何他慮至於進退
<lb ed="J" n="0625c28"/>之節分憂之勞此太早計生然青龍一坐具地已
<lb ed="J" n="0625c29"/>曾兩度鳴鼓上堂人天眾前分付與子並無年月
<lb ed="J" n="0625c30"/>期限之說亦非衙署傳舍之所何乃妄生許多葛
<pb ed="J" xml:id="J37.B392.0626a" n="0626a"/>
<lb ed="J" n="0626a01"/>藤山僧獨慮普同塔及重興隆福碑賴子協力為
<lb ed="J" n="0626a02"/>我圖成待山僧死後不用作供亦不必下語以此
<lb ed="J" n="0626a03"/>二事酬恩足矣外和偈曰聞說昔人曾有言養兒
<lb ed="J" n="0626a04"/>多為起家門須知不奉原非輔古道無如慧命存。</p>
<lb ed="J" n="0626a05"/><p cb:type="head3" xml:id="pJ37p0626a0501">四上</p>
<lb ed="J" n="0626a06"/><p xml:id="pJ37p0626a0601">前六月廿八日拜誦回札若親提命不勝汗惶內云
<lb ed="J" n="0626a07"/>半年以來無片晷之暇不幾為蒼生太勞乎老年神
<lb ed="J" n="0626a08"/>思不宜過繁所朢寒暑自愛是則不肖惓惓之心也
<lb ed="J" n="0626a09"/>某自受託以來夙夜競競恪守常恐隕越以貽前人
<lb ed="J" n="0626a10"/>羞幸芘餘光勉支三載拮据竭蹶安敢辭勞第苦稟
<lb ed="J" n="0626a11"/>質素孱加之籌慮太過百疾洊侵心欲肩而力不逮
<lb ed="J" n="0626a12"/>為之廩廩師資之情寧不閔念昨同公議某某代主
<lb ed="J" n="0626a13"/>法席修楮報聞候嚴命下頒即齎儀延請一見祖庭
<lb ed="J" n="0626a14"/>重任授受匪輕二俾伊人信行樂從莫諉三使某得
<lb ed="J" n="0626a15"/>少息肩再圖報稱一舉而三善備焉此皆發露肝膈
<lb ed="J" n="0626a16"/>瀝膽陳情仰朢北風以慰饑渴臨毫懇禱無任懸懸。</p>
<lb ed="J" n="0626a17"/><p cb:type="head3" xml:id="pJ37p0626a1701">來書附<note place="inline">青龍石刻</note></p>
<lb ed="J" n="0626a18"/><p xml:id="pJ37p0626a1801" rend="margin-left:1em">前六月與子書中甚是明白毫無隱匿何故徒勞
<lb ed="J" n="0626a19"/>跋涉枉廢人力子既擔當佛祖重任陞座說法開
<lb ed="J" n="0626a20"/>示後來可謂人天師範矣夫為人天師範者人莫
<lb ed="J" n="0626a21"/>行而行之人莫忍而忍之人難能而能之唯慧命
<lb ed="J" n="0626a22"/>為念弘道是懷以至功流百世名垂不朽雪後始
<lb ed="J" n="0626a23"/>知松柏操此之謂歟今青龍雖不大備僅避風雨
<lb ed="J" n="0626a24"/>遠近檀護皆知向佛亦可化度地僻景幽儘可行
<lb ed="J" n="0626a25"/>道欲舍此而他往我不知子是何意也不及盡言
<lb ed="J" n="0626a26"/>惟子勉之。</p>
<lb ed="J" n="0626a27"/><p cb:type="head3" xml:id="pJ37p0626a2701">五上</p>
<lb ed="J" n="0626a28"/><p xml:id="pJ37p0626a2801">某以譾劣辱諭諄諄夫佛祖重任豈易擔當人天師
<lb ed="J" n="0626a29"/>範寧容濫竊易曰非所據而據之身必辱又曰德薄
<lb ed="J" n="0626a30"/>而位尊力小而任大鮮不僨乃事者與其隕越於後
<pb ed="J" xml:id="J37.B392.0626b" n="0626b"/>
<lb ed="J" n="0626b01"/>孰若規避於今再四籌維心神俱耗而夙莫靡寧者
<lb ed="J" n="0626b02"/>此也來諭云行人所莫行忍人所莫忍勗勵不肖至
<lb ed="J" n="0626b03"/>矣厚矣然返而內訟福慧兩無如觸籓之羝進退維
<lb ed="J" n="0626b04"/>谷欲逡巡謝事難逭方命之愆勉力重承又獲辱命
<lb ed="J" n="0626b05"/>之戾兩者之間無所逃罪時權其重輕則方命罪小
<lb ed="J" n="0626b06"/>辱命罪大寧處小而避大所恃慧照矜其兩難開其
<lb ed="J" n="0626b07"/>一面庶幾天高地厚之中稍可容足儻仍不允所請
<lb ed="J" n="0626b08"/>惟賦歸去之辭縱臨嚴命不遑顧恤極知狂瀆必犯
<lb ed="J" n="0626b09"/>雷霆願霽威曲原憐而可之則某幸甚法門幸甚。</p>
<lb ed="J" n="0626b10"/><p cb:type="head3" xml:id="pJ37p0626b1001">來書附<note place="inline">青龍石刻</note></p>
<lb ed="J" n="0626b11"/><p xml:id="pJ37p0626b1101" rend="margin-left:1em">青龍一剎悉屬檀護脂膏所為與山僧何預焉況
<lb ed="J" n="0626b12"/>山僧於人天眾前兩次委付與你無不知者故爾
<lb ed="J" n="0626b13"/>放浪煙霞息影巖壑以待殘喘而<anchor xml:id="beg_35" type="cb-app"/>已<anchor xml:id="end_35"/>且維揚荊谿
<lb ed="J" n="0626b14"/>二處葛藤尚未剖斷何暇復顧慮於青龍者哉今
<lb ed="J" n="0626b15"/>而後更以瑣末事煩亂山僧者作不孝論至囑<note place="inline">至囑</note>。</p></cb:div>
<lb ed="J" n="0626b16"/><cb:div type="other"><cb:mulu type="其他" level="2">與坦菴方學士</cb:mulu><head>與坦菴方學士</head>
<lb ed="J" n="0626b17"/><p xml:id="pJ37p0626b1701">鼎台嚴重朢風度者物色無由幸方外人數獲抵掌
<lb ed="J" n="0626b18"/>迭蒙供賜良繇桑梓情深故爾垂青破格山野無他
<lb ed="J" n="0626b19"/>于請惟先師塔銘是用表章雖名卿鉅公與師交游
<lb ed="J" n="0626b20"/>者往往不乏咸欲吐班香發宋艷為先師潤色然山
<lb ed="J" n="0626b21"/>野之意但祈徵實母取增華計唯檀護交師最密知
<lb ed="J" n="0626b22"/>師最深華袞之筆當代史遷法社董狐一經品題便
<lb ed="J" n="0626b23"/>成實錄俾千百世而下信大檀即信先德信先德始
<lb ed="J" n="0626b24"/>信參叩即參叩而悟本來令先師一片婆心人人透
<lb ed="J" n="0626b25"/>徹其為表章非止筆華墨燄供人豔賞已也昔張公
<lb ed="J" n="0626b26"/>為湛堂作銘流譽至今檀護又等而上之矣區區之
<lb ed="J" n="0626b27"/>私向己面陳隨蒙俯允今登玟在即遣僧走領以光
<lb ed="J" n="0626b28"/>不朽謹愧腆儀統希莞存。</p>
<lb ed="J" n="0626b29"/><p cb:type="head3" xml:id="pJ37p0626b2901">來書附</p>
<lb ed="J" n="0626b30"/><p xml:id="pJ37p0626b3001" rend="margin-left:1em">交游方外三十餘年前蒙開導捧誦法檀悔晤遲
<pb ed="J" xml:id="J37.B392.0626c" n="0626c"/>
<lb ed="J" n="0626c01"/>矣復諭為令師作塔上之銘況百老人中外知識
<lb ed="J" n="0626c02"/>朝野欽崇疏拙之才奚堪取重勉承慈命權為撰
<lb ed="J" n="0626c03"/>訖書訖外命選佳集已竟復僭弁數言敬付來者
<lb ed="J" n="0626c04"/>幸並察入隆惠遠頒卻恐不恭拜登容謝。</p></cb:div>
<lb ed="J" n="0626c05"/><cb:div type="other"><cb:mulu type="其他" level="2">答檀越借牛</cb:mulu><head>答檀越借牛</head>
<lb ed="J" n="0626c06"/><p xml:id="pJ37p0626c0601">踰月不聞音信正此馳思伏領華翰就覓一牛大為
<lb ed="J" n="0626c07"/>疑矣不知公之所覓者露地白牛耶放生耕牛耶若
<lb ed="J" n="0626c08"/>是露地白牛人人本有只因無始以來貪嗔癡妄反
<lb ed="J" n="0626c09"/>為昧卻君但己覓安用他求若是放生耕牛誠私用
<lb ed="J" n="0626c10"/>常住一涉私則為盜豈盜用常住而稱善知識者未
<lb ed="J" n="0626c11"/>之有也山僧自出方外與世漠如雖主法席室無長
<lb ed="J" n="0626c12"/>物不履豪門叢林巨細盡付執事出納支藉無復相
<lb ed="J" n="0626c13"/>聞惟普柳粥飯隨眾而已任緣住持不作常日想然
<lb ed="J" n="0626c14"/>此露地牛放生牛名別體同非一非二總在爾我一
<lb ed="J" n="0626c15"/>心之變化耳嗚呼今之不見先佛模範專事諛媚取
<lb ed="J" n="0626c16"/>招提之物或己用或人情識者憫笑恬然不知斯語
<lb ed="J" n="0626c17"/>若不向公吐露則殆無開口處願公採聽原宥不宣。</p></cb:div>
<lb ed="J" n="0626c18"/><cb:div type="other"><cb:mulu type="其他" level="2">復善權西堂時一大師</cb:mulu><head>復善權西堂時一大師<note place="inline">附丁未冬來書</note></head>
<lb ed="J" n="0626c19"/><p xml:id="pJ37p0626c1901" rend="margin-left:1em">存兄稟質素贏弱且又年來多病不意竟歸寂於
<lb ed="J" n="0626c20"/>善權此皆定分似不可強者弟觀善權奇峰秀水
<lb ed="J" n="0626c21"/>古柏喬松實為江南名剎且佛殿自唐迄今朝凡
<lb ed="J" n="0626c22"/>幾易而嵬然無恙豈非鬼神呵護所致耶況又列
<lb ed="J" n="0626c23"/>剎相望龍象奔趨之所非如青龍僻奧禪衲難於
<lb ed="J" n="0626c24"/>往來也故老人遺命建塔善權以為可行道安眾
<lb ed="J" n="0626c25"/>耳然有其地須待其人弟揣非兄主持不足以振
<lb ed="J" n="0626c26"/>起先人之道何也兄知見精確足以服衲子股肱
<lb ed="J" n="0626c27"/>得人可以禦外侮才識淵贍足以慕士紳所慮者
<lb ed="J" n="0626c28"/>惟錢穀耳但使座下常有抱道衲子錢穀何足慮
<lb ed="J" n="0626c29"/>哉惟冀俯從眾願不虛來請法門幸甚老人幸甚。</p>
<lb ed="J" n="0626c30"/><p xml:id="pJ37p0626c3001">老人去後未經三載不幸彼蒼繼喪哲人痛也如何
<pb ed="J" xml:id="J37.B392.0627a" n="0627a"/>
<lb ed="J" n="0627a01"/>某本道德荒蕪學識疏淺無論仰愧先賢即當世導
<lb ed="J" n="0627a02"/>師機語峻峭博辯縱橫敬嚴法道禮樂文章皆遠遜
<lb ed="J" n="0627a03"/>諸昆仲而愧弗若者也負愧之多於此而來教獨承
<lb ed="J" n="0627a04"/>謬愛者豈信有異乎人之心聽有異乎人之耳哉然
<lb ed="J" n="0627a05"/>雖過譽良多實亦難逃方命之罪況青龍屢辭先人
<lb ed="J" n="0627a06"/>不克是願今尚未得解脫將見銅駝薶荒艸有日矣
<lb ed="J" n="0627a07"/>祗候方丈有主當容荊請臨風拜謝不盡欲言。</p></cb:div>
<lb ed="J" n="0627a08"/><cb:div type="other"><cb:mulu type="其他" level="2">與諸山同門</cb:mulu><head>與諸山同門</head>
<lb ed="J" n="0627a09"/><p xml:id="pJ37p0627a0901">天下有可定不可定之事亦有可定不可定之數今
<lb ed="J" n="0627a10"/>以先師塔基徵之果然不肖未出青龍造塔之念萌
<lb ed="J" n="0627a11"/>之久矣既赴善權造塔之心無刻有間第所難者一
<lb ed="J" n="0627a12"/>坐具地耳四處訪求只澗東茶園稍可小就塔基遂
<lb ed="J" n="0627a13"/>請弁山且和尚起龕荼毘獲大小舍利不可勝數鎖
<lb ed="J" n="0627a14"/>子靈骨五色斕斑齒牙目睛全如故不意上蒼顯靈
<lb ed="J" n="0627a15"/>先人默佑忽於冬初有徽商尋得萬松嶺後一穴願
<lb ed="J" n="0627a16"/>酬重直即被舊住契賣不肖於中竭力挽回將茶園
<lb ed="J" n="0627a17"/>嶺後二地卜之於著龜鬮之於韋駝咸歸嶺後此非
<lb ed="J" n="0627a18"/>定數也耶然是處乃一片童山人多忽略豈天留以
<lb ed="J" n="0627a19"/>副先師遺命乎地近從銅棺山起伏來寺結太陽金
<lb ed="J" n="0627a20"/>星復左抽辛龍一脈聯絡五六水泡翻身逆勢有回
<lb ed="J" n="0627a21"/>龍顧祖之意入首太陰金星開窩吐脣龍虎四五重
<lb ed="J" n="0627a22"/>峰巒三十六逆案重重密羅以拱抱寅艮水源轉巽
<lb ed="J" n="0627a23"/>巳午曲屈到堂歸戌庫入洞口而杳不知去處灼龜
<lb ed="J" n="0627a24"/>者云局勢弘偉氣脈壯麗信不誤矣今觀此地不現
<lb ed="J" n="0627a25"/>於前不現於後而獨現於造塔之期微天之定數曷
<lb ed="J" n="0627a26"/>以至此且今山向甚利又得十月廿四良辰故頇為
<lb ed="J" n="0627a27"/>入壙之舉而建塔之需非三百餘金不可時下十未
<lb ed="J" n="0627a28"/>及一不知將來何所措手特遣楮生代為報聞儻貴
<lb ed="J" n="0627a29"/>冗稍間或能移玉塔前一觀始信山靈有待耳。</p></cb:div>
<lb ed="J" n="0627a30"/><cb:div type="other"><cb:mulu type="其他" level="2">致諸山同門</cb:mulu><head>致諸山同門<note place="inline">癸丑九月十九日</note></head>
<pb ed="J" xml:id="J37.B392.0627b" n="0627b"/>
<lb ed="J" n="0627b01"/><p xml:id="pJ37p0627b0101">逕啟善權為先老人拮据之地自西歸以來九載於
<lb ed="J" n="0627b02"/>茲奉安靈塔工程未竟操不揆庸劣自竭愚誠黽勉
<lb ed="J" n="0627b03"/>卒事庶以存先人之遺意於無窮也詎意王林竟仗
<lb ed="J" n="0627b04"/>凶威恣行貪噬將圖鳩踞鵲巢何異指鹿為馬借官
<lb ed="J" n="0627b05"/>府之氣勢一日而封門者踵來倚吏胥為爪牙持籤
<lb ed="J" n="0627b06"/>而驅逐者雲集山門霹占嗟堂構之俱傾香火潛移
<lb ed="J" n="0627b07"/>悵神靈之何託自有蘭若栴檀以來未有弱肉強食
<lb ed="J" n="0627b08"/>入室操戈至於如此之甚者也操以不才謬膺郡邑
<lb ed="J" n="0627b09"/>檀護之請繼席善權三年於茲矣靜守清規勉敦苦
<lb ed="J" n="0627b10"/>行幸無愆失眾所灼知今日避此凶鋒畏其虐燄跳
<lb ed="J" n="0627b11"/>身而去徒手而行將老人苦心基業一旦都拋智不
<lb ed="J" n="0627b12"/>及謀勇不及奮嗟乎已矣又何言哉惟是山場可棄
<lb ed="J" n="0627b13"/>塔院難捐欲去則松楸無主忍聽啼鴃山頭欲留則
<lb ed="J" n="0627b14"/>榱棟不存難伴孤鴻月下誠進退之維谷並啼笑而
<lb ed="J" n="0627b15"/>俱難所朢於我同門諸友道存傳拂誼切同衣應念
<lb ed="J" n="0627b16"/>在原之急難無忘將伯之助予恩先人墾闢之勤憤
<lb ed="J" n="0627b17"/>彊徒侵凌之慘一瓢一笠冀隨野鶴飛來千水千山
<lb ed="J" n="0627b18"/>豈被閒雲留住諒有同心無煩贅說行將陳情瀝血
<lb ed="J" n="0627b19"/>鳴徹九閽亦且罄竹揚波播傳六宇何忍懸燈之遽
<lb ed="J" n="0627b20"/>滅豈甘花雨之終湮鯨吞既盡即法座亦屬於他人
<lb ed="J" n="0627b21"/>蠶食何窮恐扃泉莫保其抔土興言及此殊足寒心
<lb ed="J" n="0627b22"/>凡曰有懷能無奮袂所朢惠然來臨萬勿漠爾慗置。</p></cb:div>
<lb ed="J" n="0627b23"/><cb:div type="other"><cb:mulu type="其他" level="2">復雲間眾護法</cb:mulu><head>復雲間眾護法<note place="inline">癸丑十月十五日</note></head>
<lb ed="J" n="0627b24"/><p xml:id="pJ37p0627b2401">一別三載坐臥神馳帶水盈盈遙峰歷歷輒隔知己
<lb ed="J" n="0627b25"/>之話言徒勤野人之寤想時詢福履用慰鄙衷茲承
<lb ed="J" n="0627b26"/>芳訊遠頒敢不舉山中異事敬陳左右誠所謂禍出
<lb ed="J" n="0627b27"/>非常魔高千丈者也王林憑恃凶威鑽營捷徑必欲
<lb ed="J" n="0627b28"/>盡踞天下之名山不遺人間之片土嚮年垂涎龍池
<lb ed="J" n="0627b29"/>而不得孰意其處心積慮耽耽於善權而不已也誑
<lb ed="J" n="0627b30"/>求當道賄結吏胥逼奪山門驅逐僧眾慘同破巢而
<pb ed="J" xml:id="J37.B392.0627c" n="0627c"/>
<lb ed="J" n="0627c01"/>取卵惡等禦人於國門痛念先師一生艱苦經營善
<lb ed="J" n="0627c02"/>權心力殫盡墾荒田者百有餘畝賠空糧者一十五
<lb ed="J" n="0627c03"/>年向之傾頹破碎者為之塗且蔇矣向之蕪沒荊榛
<lb ed="J" n="0627c04"/>者為之耕且普矣向之逃亡逋負纍纍官牒如山者
<lb ed="J" n="0627c05"/>為之剜肉醫瘡東支西補追呼無警官民兩安矣誰
<lb ed="J" n="0627c06"/>為為之皆先師一生艱苦殫盡心力為之也而今且
<lb ed="J" n="0627c07"/>鵲巢鳩踞張耕李餐矣然此皆為世俗言之也出家
<lb ed="J" n="0627c08"/>衲子本無所有山河可捨頭踵可捐一切皆空何貪
<lb ed="J" n="0627c09"/>何戀浮塵渺渺何非駐錫之場大地茫茫豈無容缽
<lb ed="J" n="0627c10"/>之處身與閒雲而共住心隨野鶴而俱飛視彼血戰
<lb ed="J" n="0627c11"/>千場何啻空花一笑所可恨者先師自維揚西歸九
<lb ed="J" n="0627c12"/>載於茲奉命建塔善權蓋生平未盡之願力欲待補
<lb ed="J" n="0627c13"/>滿於將來也故操雖退院讓山明勢力之不敵而修
<lb ed="J" n="0627c14"/>塋守塔則生死以之假令狼心復逞鴆毒彌深侵及
<lb ed="J" n="0627c15"/>幽宮讎加枯骨操雖至弱至孱無才無力亦必張空
<lb ed="J" n="0627c16"/>拳而冒白刃奮螳臂以當巨輪堂堂官宰赫赫上臺
<lb ed="J" n="0627c17"/>豈容白日青天之下有此窮凶極惡之人或遇廉明
<lb ed="J" n="0627c18"/>執法獲申冤慘覆盆未可知也聊抒積悃以答來鴻
<lb ed="J" n="0627c19"/>容俟飄搖稍定彊暴稍寧更圖良晤再罄餘言。</p></cb:div>
<lb ed="J" n="0627c20"/><cb:div type="other"><cb:mulu type="其他" level="2">致諸山同門</cb:mulu><head>致諸山同門<note place="inline">甲寅九月十九日</note></head>
<lb ed="J" n="0627c21"/><p xml:id="pJ37p0627c2101">逕啟善權之事灰飛瓦裂一至於此恐法座在遠往
<lb ed="J" n="0627c22"/>來傳聞之語未得其實故敢披陳左右以為一笑善
<lb ed="J" n="0627c23"/>權之有陳祠由宋朝撫幹公捐貲入寺買田常住歿
<lb ed="J" n="0627c24"/>後立檀越木主於寺側每年忌日一祭雖覺於叢林
<lb ed="J" n="0627c25"/>之體有礙而相沿至今多歷年所其勢固難以猝革
<lb ed="J" n="0627c26"/>故老人在日只禁其葷酒雜沓酣酗流連自是僧俗
<lb ed="J" n="0627c27"/>俱安十有餘年矣不意玉林攘奪之計已行貪婪之
<lb ed="J" n="0627c28"/>心無厭鵲巢彊踞既操同室之戈矛臥榻安眠豈容
<lb ed="J" n="0627c29"/>他人之鼾睡遂以吞占僧堂道院之故智復施之於
<lb ed="J" n="0627c30"/>陳祠百計多方令其折毀以詐誘之而不得以勢壓
<pb ed="J" xml:id="J37.B392.0628a" n="0628a"/>
<lb ed="J" n="0628a01"/>之而不從乃於九月十八日者乘其忌日公祭通族
<lb ed="J" n="0628a02"/>之耆長咸萃於祠揖拜未終拳棍猝發陳氏之眾披
<lb ed="J" n="0628a03"/>靡而遁遂乃焚其主撤其宇棟牖垣牆頃刻而盡於
<lb ed="J" n="0628a04"/>是陳氏之眾人懷義憤之心家有報仇之志不呼而
<lb ed="J" n="0628a05"/>集不約而同霜戈齊奮烈燄遄飛既僧俗而兩傷復
<lb ed="J" n="0628a06"/>殿宇之俱燬吁可哀矣尚何言哉善權之大殿重建
<lb ed="J" n="0628a07"/>於唐之大中陳氏之木主始立於宋之嘉定歷寒暑
<lb ed="J" n="0628a08"/>而無遷閱滄桑而不改至此而俱付一炬同為瓦礫
<lb ed="J" n="0628a09"/>悠悠蒼天此何人哉迴思去年攫奪之時勢燄熏天
<lb ed="J" n="0628a10"/>英雄蓋世大地河山盡歸其掌握百千萬億莫遺於
<lb ed="J" n="0628a11"/>錙銖法堂鐘鼓變成戰鬥之聲獅象山門視為篋囊
<lb ed="J" n="0628a12"/>之物今安在哉亦可媿矣雖然彊徒之自作自受既
<lb ed="J" n="0628a13"/>惹孽火以燒身吾輩之旁觀猛省亦如冷水之澆背
<lb ed="J" n="0628a14"/>試看昔日之峨宮大剎今日之敗壁頹牆也昔日之
<lb ed="J" n="0628a15"/>瞋目張拳今日之焦頭爛額也昔日之鯨吞虎噬滔
<lb ed="J" n="0628a16"/>天燎原今日之斷煙荒艸幻影空花也言念及此惟
<lb ed="J" n="0628a17"/>有戢足深山藏形窮谷豈可復與彊梁之輩角逐於
<lb ed="J" n="0628a18"/>血肉之場貪癡之人較計於沙塵之末此不肖之所
<lb ed="J" n="0628a19"/>以棄道場而不顧委塔院而弗爭未必非止亂禦暴
<lb ed="J" n="0628a20"/>之良術也時因便郵率此陳佈仰祈高座勿吝惠音。</p></cb:div>
<lb ed="J" n="0628a21"/><cb:div type="other"><cb:mulu type="其他" level="2">辭荊谿眾護法</cb:mulu><head>辭荊谿眾護法<note place="inline">乙卯正月初十日</note></head>
<lb ed="J" n="0628a22"/><p xml:id="pJ37p0628a2201">貧衲自前年九月受彊暴之侵凌遭兇魔之迫脅漫
<lb ed="J" n="0628a23"/>云操戈於同室實類禦人於國門彼以爭鬥而來我
<lb ed="J" n="0628a24"/>以退讓而去山門法座竟屬他人方丈蒲團忽焉易
<lb ed="J" n="0628a25"/>主此乃塵劫之稀聞抑亦叢林之刱見者也所可幸
<lb ed="J" n="0628a26"/>者先師數年之拮据尚留有待於將來貧衲三載之
<lb ed="J" n="0628a27"/>修持可告無罪於大眾攜瓢獨往心隨秋水同清振
<lb ed="J" n="0628a28"/>錫重來跡共白雲俱遠江湖空闊容鷗鷺之飛翔林
<lb ed="J" n="0628a29"/>壑幽深任鷦鷯之棲息跳出是非之海移來安樂之
<lb ed="J" n="0628a30"/>窩聊寄北郭一枝即仝西方淨土谿聲山色觸目如
<pb ed="J" xml:id="J37.B392.0628b" n="0628b"/>
<lb ed="J" n="0628b01"/>新鳥語花香依然似舊笑彼癡愚攫奪自云萬祀千
<lb ed="J" n="0628b02"/>秋誰知轉盼之間已有灰燼之事金戈鐵馬不聞法
<lb ed="J" n="0628b03"/>堂鐘鼓之聲冷火寒煙豈睹蘭若樓臺之影黑燄熏
<lb ed="J" n="0628b04"/>天昔日之貪嗔何在枯骸蔽地今朝之寂滅誰憐始
<lb ed="J" n="0628b05"/>於爭奪者終於焚殺始於攘臂者終於挺刃始於一
<lb ed="J" n="0628b06"/>念之燄者終於燎原之火非獨人事之必然抑亦天
<lb ed="J" n="0628b07"/>道之無爽何意斯人乃昧茲理彼雖身致其殃吾實
<lb ed="J" n="0628b08"/>代為之媿痛念幡幢片席戈矛遽至於斯靜思衣缽
<lb ed="J" n="0628b09"/>同源狐兔悲何能已所以遙瞻遺剎每惆恨而不前
<lb ed="J" n="0628b10"/>回朢故山輒踟躕而卻步者也茲承各位大檀越地
<lb ed="J" n="0628b11"/>方諸善信憫千年之香火無依喜一日之煙塵乍息
<lb ed="J" n="0628b12"/>還推貧衲復住善權此皆護法之虔誠亦是空王之
<lb ed="J" n="0628b13"/>默佑但在某千遍圖維萬難如命者孤飛野鶴安能
<lb ed="J" n="0628b14"/>再入攫食之場出岫閒雲豈可重游湯鑊之內況乃
<lb ed="J" n="0628b15"/>頹垣碎瓦殊難佈地而成金敗壟荒畦豈易鋤雲而
<lb ed="J" n="0628b16"/>種木龕燈夜火何堪遍照宵燐山舍空廚豈足散施
<lb ed="J" n="0628b17"/>饑雀在昔日補殘葺敝尚未臻厥成至今日舍舊圖
<lb ed="J" n="0628b18"/>新應更難為力伏冀大檀越克成善果廣求善知識
<lb ed="J" n="0628b19"/>弘啟道場將見山頭柏影依舊凌霄洞口泉流仍前
<lb ed="J" n="0628b20"/>戛玉香臺嚴麗琳宇輝煌庶幾法輪不墜人天交慶
<lb ed="J" n="0628b21"/>於無疆蓮座常明道俗群歸於有象在貧衲私心克
<lb ed="J" n="0628b22"/>慰彌切瞻依即先師願力終成何勝忻荷云云。</p></cb:div>
<lb ed="J" n="0628b23"/><cb:div type="other"><cb:mulu type="其他" level="2">請靈機大師</cb:mulu><head>請靈機大師<note place="inline">乙卯三月十五日</note></head>
<lb ed="J" n="0628b24"/><p xml:id="pJ37p0628b2401">善權一席自老人駐錫以來十有餘年矣拮据維艱
<lb ed="J" n="0628b25"/>補葺稍就其未完之願力實有待於繼續者也乃存
<lb ed="J" n="0628b26"/>公嗣登法座遽爾西歸貫兄再繼禪林翩然遐棄由
<lb ed="J" n="0628b27"/>是眾檀共推不肖黽勉從事庶無隕越以遺羞競業
<lb ed="J" n="0628b28"/>自持敢謂恢弘於前烈奈何道未高也魔已隨之鵲
<lb ed="J" n="0628b29"/>有巢乎鳩將踞之彼王林者騁狼心於一往營兔窟
<lb ed="J" n="0628b30"/>於多方謬云清淨實行攫奪之謀罔曰尊卑竟恣彊
<pb ed="J" xml:id="J37.B392.0628c" n="0628c"/>
<lb ed="J" n="0628c01"/>僭之術獅王象祖幻成鐵馬金戈貝葉蓮華翻作刀
<lb ed="J" n="0628c02"/>峰劍嶺不肖自愧疏庸殊慚蹇劣固應避此兇鋒豈
<lb ed="J" n="0628c03"/>可攖其毒燄抴笻而去鷦鷯自寄於一枝掉臂而行
<lb ed="J" n="0628c04"/>鴻鵠<anchor xml:id="beg_36" type="cb-app"/>已<anchor xml:id="end_36"/>翔於千仞曾幾何時天暴其跡正云孽自己
<lb ed="J" n="0628c05"/>作妖由人興嗟何及矣謂之何哉所可惜者千年之
<lb ed="J" n="0628c06"/>棟宇倏爾無存百代之祖庭渺焉何託茲者風波梢
<lb ed="J" n="0628c07"/>息灰燼方除郡邑紳耆朢幡幢而遐跂往來知識瞻
<lb ed="J" n="0628c08"/>檜柏而長嗟謂頹垣碎瓦之餘猶可重興蘭若思冷
<lb ed="J" n="0628c09"/>火寒煙之後何難復睹香臺瑤函累牘寶札連篇挽
<lb ed="J" n="0628c10"/>出岫之孤雲返故山而再住雖眾信之虔誠實萬難
<lb ed="J" n="0628c11"/>如命者然念先人之餘願未終禮菴之工程甫訖聽
<lb ed="J" n="0628c12"/>山頭之啼鴃豈甘華雨久湮顧洞口之流泉何忍法
<lb ed="J" n="0628c13"/>輪常墜必有高賢克成弘願自非碩德曷濟艱屯恭
<lb ed="J" n="0628c14"/>惟某老大師修持有本法力無涯誼均同缽能無水
<lb ed="J" n="0628c15"/>源木本之思朢重諸山可堪起獘扶衰之任仰冀大
<lb ed="J" n="0628c16"/>慈俯從群請惠然肯來快睹人天之有主不我遐棄
<lb ed="J" n="0628c17"/>忻逢道俗之攸歸三華四樹常瞻高座於人寰萬嶂
<lb ed="J" n="0628c18"/>千巒豈阻孤笻於天末將見翠樓紺殿法鼓重新白
<lb ed="J" n="0628c19"/>石流泉松風似舊此誠無量之善緣莫負群情之切
<lb ed="J" n="0628c20"/>朢不獨慰遺構之有成亦且慶傳燈之弗墜。</p></cb:div>
<lb ed="J" n="0628c21"/><cb:div type="other"><cb:mulu type="其他" level="2">與明因眾大師</cb:mulu><head>與明因眾大師</head>
<lb ed="J" n="0628c22"/><p xml:id="pJ37p0628c2201">顯聖為曹洞滴宗祖庭為規矩所自出非如草菴木
<lb ed="J" n="0628c23"/>主易僧更派換主遷宗者比也若乃祖堂牌位為左
<lb ed="J" n="0628c24"/>右昭穆住持先後所自定百世不祧千傳無改孝子
<lb ed="J" n="0628c25"/>順孫莫敢擅便爰是住持有住持位外剎有外剎位
<lb ed="J" n="0628c26"/>何乃顯聖竟將一不住持之牌位混入於住持位中
<lb ed="J" n="0628c27"/>此古所未有而今刱見者也據云明因牌位係西遯
<lb ed="J" n="0628c28"/>居士為令師謀住顯聖有礙不得<anchor xml:id="beg_37" type="cb-app"/>已<anchor xml:id="end_37"/>而以牌位插入
<lb ed="J" n="0628c29"/>於中為一時之掩飾其說妄也且明因牌位愚菴老
<lb ed="J" n="0628c30"/>人主法時送入上無住持二字愚菴亦不送入住持
<pb ed="J" xml:id="J37.B392.0629a" n="0629a"/>
<lb ed="J" n="0629a01"/>位中何待愚菴示寂後煩西遯送入住持位中非惟
<lb ed="J" n="0629a02"/>不能與明因增光適足以取辱明因耳萬萬無是理
<lb ed="J" n="0629a03"/>也厥後住持四易未聞有異議至俍和尚鼎新祖堂
<lb ed="J" n="0629a04"/>勒有貞玟不住持者只許供傍楹碑文俱在其可忽
<lb ed="J" n="0629a05"/>諸是明因牌位斷無混入住持之理也明矣承諸位
<lb ed="J" n="0629a06"/>力移於旁楹以息眾議明因一枝殊堪慶幸俾死者
<lb ed="J" n="0629a07"/>得妥於九泉生者得沾恩於一面窮於法者俾通於
<lb ed="J" n="0629a08"/>法法門護法公其人也恐我回弁山後或輕信誘言
<lb ed="J" n="0629a09"/>復搖牌位混亂紀綱諸山共舉問罪之籌齊集祖庭
<lb ed="J" n="0629a10"/>之內有累令師難幬眾位幸熟思之慎<anchor xml:id="beg_38" type="cb-app"/>毋<anchor xml:id="end_38"/>輕動。</p></cb:div>
<lb ed="J" n="0629a11"/><cb:div type="other"><cb:mulu type="其他" level="2">與善權主人</cb:mulu><head>與善權主人</head>
<lb ed="J" n="0629a12"/><p xml:id="pJ37p0629a1201">昨有禪者忽來告假某詢其故則云有要移老師靈
<lb ed="J" n="0629a13"/>骨過嶺建塔又要拆庵赴彼故預為之計某以茲事
<lb ed="J" n="0629a14"/>非可懸論建塔之舉固將計日而成功出菴之圖何
<lb ed="J" n="0629a15"/>事朢風而退避用敢披陳本末仰瀆左右者某自辛
<lb ed="J" n="0629a16"/>亥應請善權即為老師擇地買山開基建塔此雖弟
<lb ed="J" n="0629a17"/>子之恆職抑亦老師之遺命也老師臨終諄諭每在
<lb ed="J" n="0629a18"/>善權一片石但使窀穸無虞松楸在朢則繼嗣者之
<lb ed="J" n="0629a19"/>心可以無憾而老師之志亦可以少慰矣然風水之
<lb ed="J" n="0629a20"/>吉凶著龜之從違眾論之僉同與否固未暇深計也
<lb ed="J" n="0629a21"/>其時屢呼將伯未聞慷慨而助予<unclear></unclear>念同門疇能黽
<lb ed="J" n="0629a22"/>勉以從事同衣之來者不過九人捐貲相助者四十
<lb ed="J" n="0629a23"/>餘兩餘皆親知告貸那東補西尺籍具存片言無誑
<lb ed="J" n="0629a24"/>況乃凶魔突起致使善權一席委於荊榛瓦礫之中
<lb ed="J" n="0629a25"/>而靈塔巋然無恙非獨老師陰持默佑抑亦善神有
<lb ed="J" n="0629a26"/>以保護於無窮也至於禮菴之建一椽半甓粒米銖
<lb ed="J" n="0629a27"/>金從未有樂助之眾在家之祖業變賣湊用者有之
<lb ed="J" n="0629a28"/>數載之拮据木頭竹屑者有之今欲別營塔石遷移
<lb ed="J" n="0629a29"/>靈骨者不可謂非純孝心腸菩薩願力嗟乎人之欲
<lb ed="J" n="0629a30"/>善誰不如我我以福薄才疏營建未能竣事奉祀未
<pb ed="J" xml:id="J37.B392.0629b" n="0629b"/>
<lb ed="J" n="0629b01"/>能盡誠方在夙夜疚心之際他人有能代終厥事者
<lb ed="J" n="0629b02"/>在某亦可以少逭其辜也但前此之勞吾實勞之前
<lb ed="J" n="0629b03"/>此之費吾實費之今既廢而不用舍而他圖某當措
<lb ed="J" n="0629b04"/>處來金奉還原助則塔菴之一石一木皆我之所自
<lb ed="J" n="0629b05"/>為之他人無預也俾得二三知己悠游率歲於其間
<lb ed="J" n="0629b06"/>而禪者何必去我亦何必留哉統祈上裁佇聽垂示。</p></cb:div>
<lb ed="J" n="0629b07"/><cb:div type="other"><cb:mulu type="其他" level="2">請北溟大師</cb:mulu><head>請北溟大師</head>
<lb ed="J" n="0629b08"/><p xml:id="pJ37p0629b0801">伏以靈鍔藏鋒待贈於善器之傑慧燈吐燄必耀於
<lb ed="J" n="0629b09"/>熙世之時緇素咸欽天人共仰恭惟某大師座下智
<lb ed="J" n="0629b10"/>廣道高聲尊德邁胸羅星斗而宗律雙融舌捲風濤
<lb ed="J" n="0629b11"/>而韜略兼備芳標明於大鑑清範重乎連城誠末運
<lb ed="J" n="0629b12"/>之良規實狂瀾之巨筏也某蓬蒿短翮譾質庸材承
<lb ed="J" n="0629b13"/>乏當山深慚影於塤箎之列復膺國岫願安師於塔
<lb ed="J" n="0629b14"/>石之間謹當遜位推賢用是齎書迎駕恢宏道力勿
<lb ed="J" n="0629b15"/>吝仁慈白鶴翔南盼錦帆而速屆青龍佇北企金錫
<lb ed="J" n="0629b16"/>以遙臨震法雷而寒巖競秀施甘雨而枯荄爭榮不
<lb ed="J" n="0629b17"/>勝翹勤顒朢之至。</p></cb:div>
<lb ed="J" n="0629b18"/><cb:div type="other"><cb:mulu type="其他" level="2">復同門</cb:mulu><head>復同門</head>
<lb ed="J" n="0629b19"/><p xml:id="pJ37p0629b1901">伏以節屆中秋丹桂香來雲外律當南呂黃花信報
<lb ed="J" n="0629b20"/>人間物類含輝天時協吉恭惟某座下崑岡良玉合
<lb ed="J" n="0629b21"/>浦明珠金錘匿彩囊括九峰之秀寶鏡弢光胸藏三
<lb ed="J" n="0629b22"/>泖之清新豐賴以流芳靈隱借之垂蔭實古今弘範
<lb ed="J" n="0629b23"/>緇素良規也某白社散人皖城末學忝居祖席代庖
<lb ed="J" n="0629b24"/>已越多年虛度韶華幻夢叨生五袟赤珪競守自知
<lb ed="J" n="0629b25"/>荷負門牆紺宇少加敢謂肯承堂構金飆曉發玉趾
<lb ed="J" n="0629b26"/>遙臨冒雨衝江誠若掉舟訪戴披風越境心希懸榻
<lb ed="J" n="0629b27"/>下陳奈信宿不留繾綣之餘情猶耿筐筐遠疊慇懃
<lb ed="J" n="0629b28"/>之厚誼何申臨楮神馳肅謝不盡。</p></cb:div>
<lb ed="J" n="0629b29"/><cb:div type="other"><cb:mulu type="其他" level="2">賀同門</cb:mulu><head>賀同門</head>
<lb ed="J" n="0629b30"/><p xml:id="pJ37p0629b3001">伏以菊綻三秋百卉毓芝蘭之秀星臨九月千峰騰
<pb ed="J" xml:id="J37.B392.0629c" n="0629c"/>
<lb ed="J" n="0629c01"/>珠玉之輝天和既萃於長嬴人類咸蒙乎康阜恭惟
<lb ed="J" n="0629c02"/>某座下胸羅寰宇氣冠諸方明暗隨機露秋光而藏
<lb ed="J" n="0629c03"/>春色主賓全用看北斗而面南辰德揚國岫之聲今
<lb ed="J" n="0629c04"/>猶載道法雨天華之頌早已曾聞振回末世紀綱復
<lb ed="J" n="0629c05"/>古見時禮樂某株守海涯徒懷山仰欲瞻風度莫罄
<lb ed="J" n="0629c06"/>雲從九頓荊谿遙致華封之祝三熏寶鼎載<anchor xml:id="beg_39" type="cb-app"/>賡<anchor xml:id="end_39"/>魯頌
<lb ed="J" n="0629c07"/>之章謹獻蕪言少申微悃專祈慈納不盡神馳。</p></cb:div></cb:div>
<lb ed="J" n="0629c08"/><cb:div type="w"><p cb:type="pre" xml:id="pJ37p0629c0801">　　　<note place="inline">弟子德　備資敬刻
<lb ed="J" n="0629c09"/>　方丈和尚語錄第十六卷惟冀現前緇
<lb ed="J" n="0629c10"/>　　　素生生悟自性圓明法界含靈各
<lb ed="J" n="0629c11"/>　　　各獲常光瑩徹</note></p></cb:div>
<lb ed="J" n="0629c12"/><cb:juan fun="close" n="16"><cb:jhead>寒松操禪師語錄卷第十六</cb:jhead></cb:juan>
</body>
<back>
<cb:div type="apparatus">
<head>校勘記</head>
<p>
<choice cb:resp="#resp1" cb:from="#beg_34" cb:to="#end_34"><corr>毋</corr><sic><g ref="#CB13092">󳌤</g></sic></choice>
<choice cb:resp="#resp1" cb:from="#beg_35" cb:to="#end_35"><corr>已</corr><sic>巳</sic></choice>
<choice cb:resp="#resp1" cb:from="#beg_36" cb:to="#end_36"><corr>已</corr><sic>巳</sic></choice>
<choice cb:resp="#resp1" cb:from="#beg_37" cb:to="#end_37"><corr>已</corr><sic>巳</sic></choice>
<choice cb:resp="#resp1" cb:from="#beg_38" cb:to="#end_38"><corr>毋</corr><sic><g ref="#CB13092">󳌤</g></sic></choice>
<choice cb:resp="#resp1" cb:from="#beg_39" cb:to="#end_39"><corr>賡</corr><sic><g ref="#CB06175">𢋫</g></sic></choice>
</p>
</cb:div>
</back></text></TEI>