<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="J26nB181">
<teiHeader>
<fileDesc>
		<titleStmt>
			<title>Jiaxing Canon, Electronic version, No. B181 布水臺集</title>
			<author>明 道忞著（中央圖書館善本書目編在集部別集類）</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.13 $<date>$Date: 2012/08/29 07:43:06 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
	</editionStmt>
	<extent>32卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/08/29 07:43:06 $</date>
	</publicationStmt>
	<sourceDesc>
		<bibl>Jiaxing Canon Vol. 26, No. B181 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Input by CBETA(first version), Input by CBETA(second version), Part of text as provided by LINDEN</p>
		<p xml:lang="zh" cb:type="ly">CBETA 人工輸入（版本一），CBETA 人工輸入（版本二），LINDEN 大德提供之部份經文</p>
	</projectDesc>
<charDecl>
<char xml:id="CB21184">
	<charName>CBETA CHARACTER CB21184</charName>
	<charProp>
		<localName>composition</localName>
		<value>[仁-二+豐]</value>
	</charProp>
	<mapping type="unicode">U+34A5</mapping>
	<mapping cb:dec="1004224" type="PUA">U+F52C0</mapping>
</char>
</charDecl>
</encodingDesc>
<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2008-09-18T16:13:30">Zhou Bang-Xin (ed.) Created initial TEI XML version with BASICX.BAT</change>

</revisionDesc>
</teiHeader>
<text><body>
<cb:mulu type="其他" level="1">規約二</cb:mulu><cb:mulu type="其他" level="2">訓眾十二條</cb:mulu>
<pb ed="J" xml:id="J26.B181.0413b" n="0413b"/>
<lb ed="J" n="0413b01"/><milestone unit="juan" n="27"/><cb:mulu type="卷" n="27"></cb:mulu><cb:juan fun="open" n="27"><cb:jhead>布水臺集卷第二十七</cb:jhead></cb:juan>
<lb ed="J" n="0413b02"/><byline cb:type="author">住明州天童寺匡廬黃巖沙門道忞著</byline>
<lb ed="J" n="0413b03"/><cb:div type="other"><cb:mulu type="其他" level="1">尺牘一</cb:mulu><head>尺牘</head>
<lb ed="J" n="0413b04"/><cb:div type="other"><cb:mulu type="其他" level="2">復古南牧和尚</cb:mulu><head>復古南牧和尚</head>
<lb ed="J" n="0413b05"/><p xml:id="pJ26p0413b0501">昨在西興旅次得讀兄手教教弟之誼不覺百感中
<lb ed="J" n="0413b06"/>來涕淚無從以赫赫天童先和尚道法廣被之區一
<lb ed="J" n="0413b07"/>旦梁木傾頹為之後者竟晏然便耎煖曾不肯一出
<lb ed="J" n="0413b08"/>手整理誠以隱痛填膺故不知所以裁畣耳乃今奇
<lb ed="J" n="0413b09"/>兄與山中諸昆季過聽兄言必欲弟繼席老人夫弟
<lb ed="J" n="0413b10"/>固罷駑瞠若兄之後塵然間關馳驅閩越之交近十
<lb ed="J" n="0413b11"/>餘年未嘗不追隨步武不可謂兄不知弟之深者兄
<lb ed="J" n="0413b12"/>但細揣世有愚戇拙直不合時宜如弟而能儼臨人
<lb ed="J" n="0413b13"/>天否況當盛德大業之後哉抑弟三四年來放懷林
<lb ed="J" n="0413b14"/>麓山麋之習幾與性成若反其飲啄之嘗束之以名
<lb ed="J" n="0413b15"/>位繩之以禮法將恐有性命之憂則不第兄不為弟
<lb ed="J" n="0413b16"/>愛天童且不為先和尚愛弟矣本弟入山原不敢與
<lb ed="J" n="0413b17"/>聞山中事體以不自揣量不知不覺打入八斗米曹
<lb ed="J" n="0413b18"/>故今弟亦未敢揚袂即行惟日伏首龕前俟明春二
<lb ed="J" n="0413b19"/>月四方雲集聽諸兄指揮公舉何人弟惟合掌隨喜
<lb ed="J" n="0413b20"/>贊善而<anchor xml:id="beg_f0" type="cb-app"/>已<anchor xml:id="end_f0"/>臨書震悸不知所云。</p>
<lb ed="J" n="0413b21"/><p cb:type="head3" xml:id="pJ26p0413b2101">又</p>
<lb ed="J" n="0413b22"/><p xml:id="pJ26p0413b2201">殘臘既去玉曆新頒起居多福駸駸與歲月斯長者
<lb ed="J" n="0413b23"/>他不具論如雪竇苦催科天童謀不及夕獨兄棲真
<lb ed="J" n="0413b24"/>于恬廚盈香積戶絕勾追一味坐法空之床行不言
<lb ed="J" n="0413b25"/>之化其所得較仲孰豐而孰嗇邪奇兄未審何如弟
<lb ed="J" n="0413b26"/>比來齒復落一而搖者且三四矣聞兄脾有渫病亦
<lb ed="J" n="0413b27"/>宜為法珍調以其黃中居土如大地所以承載者也
<lb ed="J" n="0413b28"/>茶食二簋聊申鄙念惟慈納不罪。</p>
<lb ed="J" n="0413b29"/><p cb:type="head3" xml:id="pJ26p0413b2901">又</p>
<lb ed="J" n="0413b30"/><p xml:id="pJ26p0413b3001">承兄推輓濫主天童兢兢業業日夜以幾寧惟上虞
<pb ed="J" xml:id="J26.B181.0413c" n="0413c"/>
<lb ed="J" n="0413c01"/>顛蹶以負先師亦下恐知人之鑒有累吾兄耳去歲
<lb ed="J" n="0413c02"/>孟秋念霜露之屢降嗟梧檟以中凋在川之感既殷
<lb ed="J" n="0413c03"/>歸與之思遂決因白郡謝事幸獲從心然細簡四夏
<lb ed="J" n="0413c04"/>一往以來敢謂纖纇悉捐要之無甚大過者則皆慈
<lb ed="J" n="0413c05"/>光加被之力也聞結冬梅谿禪床俱折弟在欽風之
<lb ed="J" n="0413c06"/>下不勝為吾道崢嶸矣即日孟春猶寒更冀為眾珍
<lb ed="J" n="0413c07"/>攝。</p>
<lb ed="J" n="0413c08"/><p cb:type="head3" xml:id="pJ26p0413c0801">又</p>
<lb ed="J" n="0413c09"/><p xml:id="pJ26p0413c0901">新正有短章奉候未審達否弟僻處靈峰地既幽深
<lb ed="J" n="0413c10"/>遊人罕到所睹往而復來者惟白雲麋鹿而<anchor xml:id="beg_f1" type="cb-app"/>已<anchor xml:id="end_f1"/>故一
<lb ed="J" n="0413c11"/>往動履雖聞弗詳嗟見時流性不恆常又乏眼腦如
<lb ed="J" n="0413c12"/>兄輩所謂當代大有道尊宿也特以手段辛辣尚多
<lb ed="J" n="0413c13"/>怯朒不前如弟道周杕杜奚論哉極欲攜筇過訪少
<lb ed="J" n="0413c14"/>傾鄙懷而山寺瀕海警告連朝故不敢遽爾輕出特
<lb ed="J" n="0413c15"/>遣允源代訊尚圖後晤筆不盡述。</p>
<lb ed="J" n="0413c16"/><p cb:type="head3" xml:id="pJ26p0413c1601">又</p>
<lb ed="J" n="0413c17"/><p xml:id="pJ26p0413c1701">山川悠遠道阻且長忽專使辱臨己如逃虛空者聞
<lb ed="J" n="0413c18"/>足音跫然而喜矧翰況寵頒邪夏間聞將過棲梧不
<lb ed="J" n="0413c19"/>勝芒筇欲動就寫中心蘊結乃法幢復東指而西行
<lb ed="J" n="0413c20"/>奈何廣潤處山海之衝羅青錯壤艸木繇條賴福庇
<lb ed="J" n="0413c21"/>頗有桑者之閒閒幸無催科之擾擾第安愚拙則有
<lb ed="J" n="0413c22"/>餘以之浩歸湖海則不足然師門作人之盛有吾兄
<lb ed="J" n="0413c23"/>輩則弟亦可弛于負擔矣時寒惟為法為人保護道
<lb ed="J" n="0413c24"/>躬不宣。</p>
<lb ed="J" n="0413c25"/><p cb:type="head3" xml:id="pJ26p0413c2501">又</p>
<lb ed="J" n="0413c26"/><p xml:id="pJ26p0413c2601">去秋出廣潤風聞法駕將應化江淮一冬能仁俱無
<lb ed="J" n="0413c27"/>實秏春仲<anchor xml:id="beg_f2" type="cb-app"/>抵<anchor xml:id="end_f2"/>吳興聞<anchor xml:id="beg_f3" type="cb-app"/>已<anchor xml:id="end_f3"/>過南徐赴鶴林矣既而聞復
<lb ed="J" n="0413c28"/>過蘇秀興福與古南與緣厥蹤莫定坐此候問靡從
<lb ed="J" n="0413c29"/>中常怏怏勿適也專使來詳起居方始去心道峰泉
<lb ed="J" n="0413c30"/>石清曠宜舟宜車真不負五山十剎之名然老屋敗
<pb ed="J" xml:id="J26.B181.0414a" n="0414a"/>
<lb ed="J" n="0414a01"/>椽廢<anchor xml:id="beg_f4" type="cb-app"/>已<anchor xml:id="end_f4"/>不堪復承之以寡昧之弟焉或賴藉靈光寵
<lb ed="J" n="0414a02"/>被得遂鷦鷯一枝則饕餮多矣平江堯峰恐亦分身
<lb ed="J" n="0414a03"/>不暇也辱聞問媿感弗既弗宣。</p>
<lb ed="J" n="0414a04"/><p cb:type="head3" xml:id="pJ26p0414a0401">又</p>
<lb ed="J" n="0414a05"/><p xml:id="pJ26p0414a0501">南徐為荊吳要地禪林山水富甲群嶽數年間雖住
<lb ed="J" n="0414a06"/>持者不乏人而丕振宗風尚或有待今得法幢高豎
<lb ed="J" n="0414a07"/>其間寧僅俾東南學者知所景仰而一洗其凡鄙之
<lb ed="J" n="0414a08"/>習即久護荒藍之米顛亦得藉以揚眉吐氣乎但聞
<lb ed="J" n="0414a09"/>鶴林滄桑屢變殿宇僧房恐非昔日規模而安眾興
<lb ed="J" n="0414a10"/>修得無稍費神思邪特遣知客問訊多福所有佐函
<lb ed="J" n="0414a11"/>不腆幸莞存之弗備。</p>
<lb ed="J" n="0414a12"/><p cb:type="head3" xml:id="pJ26p0414a1201">又</p>
<lb ed="J" n="0414a13"/><p xml:id="pJ26p0414a1301">客秋踐堯峰之約暫過姑胥聞法幢將返檇李停橈
<lb ed="J" n="0414a14"/>須待者數日竟爾盼絕來旌始芒芒歸就道山不虞
<lb ed="J" n="0414a15"/>以往歲弘法海州之故挂名白簡由是奔走虎林遂
<lb ed="J" n="0414a16"/>不克杭一葦晤兄梅谿之上今春為直指使者勾追
<lb ed="J" n="0414a17"/>質獄東甌庭決大杖波迸二千里辛苦歸來形如槁
<lb ed="J" n="0414a18"/>木心若死灰自以身罹憲網辱及同人尚且永歎媿
<lb ed="J" n="0414a19"/>良朋況復孔懷集兄弟邪乃兄獨慰以唁言溫如挾
<lb ed="J" n="0414a20"/>纊曾不以廢罪是棄鶺鴒在原兄弟急難何期于兄
<lb ed="J" n="0414a21"/>復見古人之心哉待罪臬司未能遠出尚圖面謝不
<lb ed="J" n="0414a22"/>備。</p>
<lb ed="J" n="0414a23"/><p cb:type="head3" xml:id="pJ26p0414a2301">又</p>
<lb ed="J" n="0414a24"/><p xml:id="pJ26p0414a2401">一竹之微託根丙舍其不摧于樵薪朽于林薄者幾
<lb ed="J" n="0414a25"/>希一旦入兄之手憑藉管城君為之溯其淵源明其
<lb ed="J" n="0414a26"/>利用居然卓出萬峰孤頂矣秋杪因兄攜過天童將
<lb ed="J" n="0414a27"/>見雷轟電掣換人天之皮骨死佛祖之偷心安知腳
<lb ed="J" n="0414a28"/>下不出般漢蹋殺天下有如馬駒其人者是則弟輩
<lb ed="J" n="0414a29"/>賴伊提挈不少寧第兄蕢其實弟收其華歸藏名山
<lb ed="J" n="0414a30"/>大川與兄時見于雞鳴風雨之候哉敬銘厚誼兼謝
<pb ed="J" xml:id="J26.B181.0414b" n="0414b"/>
<lb ed="J" n="0414b01"/>種種弗備。</p>
<lb ed="J" n="0414b02"/><p cb:type="head3" xml:id="pJ26p0414b0201">又</p>
<lb ed="J" n="0414b03"/><p xml:id="pJ26p0414b0301">別兄谿上舟至吳門聞風鶴警騰洋子因過婁東遂
<lb ed="J" n="0414b04"/>為吳太史王奉常諸君子暫留海印度歲不審法駕
<lb ed="J" n="0414b05"/>何時進院竊念天童乃先師光隆法道之所復以先
<lb ed="J" n="0414b06"/>師靈塔在茲凡為先師後者所當悉力經營者也不
<lb ed="J" n="0414b07"/>意數年以來名實俱喪非兄此番振起將有堂崩搆
<lb ed="J" n="0414b08"/>折之虞矣弟輩理當左右吾兄翊張頹弊但既頑怠
<lb ed="J" n="0414b09"/>復更衰殘不堪驅策奈何輶儀不腆聊表寸心非敢
<lb ed="J" n="0414b10"/>言賀也統惟慈炤弗既。</p>
<lb ed="J" n="0414b11"/><p cb:type="head3" xml:id="pJ26p0414b1101">又</p>
<lb ed="J" n="0414b12"/><p xml:id="pJ26p0414b1201">徹子率爾麤疏拜瞻慈顏以不賜罪責為荷乃蒙破
<lb ed="J" n="0414b13"/>格相款何以祇受也衰殘望七久荒筆硯所呈教皆
<lb ed="J" n="0414b14"/>一時勉應求索者讀兄清新妙麗之詞益如閩廣打
<lb ed="J" n="0414b15"/>鄉談真不成話說矣虞山與弟素未謀面亦以半紙
<lb ed="J" n="0414b16"/>腐文遂辱千里神交去歲仰體江上與兄夙念敬遣
<lb ed="J" n="0414b17"/>皙首座以先師銘再徵椽筆會伊抱痾又方在憂戚
<lb ed="J" n="0414b18"/>都不見客及接弟書欣然出相勞苦詰弟行藏竟日
<lb ed="J" n="0414b19"/>坐譚不憊也諾以浴佛就稿仍期皙子先往頃己在
<lb ed="J" n="0414b20"/>虞虞山雖健<anchor xml:id="beg_f5" type="cb-app"/>妄<anchor xml:id="end_f5"/>想不能忘諸此矣。</p>
<lb ed="J" n="0414b21"/><p cb:type="head3" xml:id="pJ26p0414b2101">又</p>
<lb ed="J" n="0414b22"/><p xml:id="pJ26p0414b2201">休菴諸姪來詢知道體綏和起居輕利皆由兄遵養
<lb ed="J" n="0414b23"/>時晦善為調攝之所致耳若弟則開歲以來既修鼎
<lb ed="J" n="0414b24"/>湖懺摩復會巢枸葬事為人祈援溺而發瀋陽萬里
<lb ed="J" n="0414b25"/>之書則半夜歸舟僕僕牛馬日罷業緣如此較兄泮
<lb ed="J" n="0414b26"/>渙優悠不幾仙凡之隔哉天童佳城為兄心謀者七
<lb ed="J" n="0414b27"/>年雖獲吉壤未敢定其土色何如今古雲姪來言結
<lb ed="J" n="0414b28"/>聚之妙而後喜乃可知所謂天生一人地生一穴一
<lb ed="J" n="0414b29"/>本吾兄宿福使然弟亦何能外造物而施設其間唯
<lb ed="J" n="0414b30"/>是先師法脈志願悠長兄之後裔即弟宗藩所望本
<pb ed="J" xml:id="J26.B181.0414c" n="0414c"/>
<lb ed="J" n="0414c01"/>支百世繼繼承承使太白家風千秋不墜則弟區區
<lb ed="J" n="0414c02"/>微念耳龍池公案決意謝辭第不審法駕何日返轅
<lb ed="J" n="0414c03"/>俾弟再得傾倒古南一回也艸復弗莊弗備。</p></cb:div>
<lb ed="J" n="0414c04"/><cb:div type="other"><cb:mulu type="其他" level="2">與雪竇奇和尚</cb:mulu><head>與雪竇奇和尚</head>
<lb ed="J" n="0414c05"/><p xml:id="pJ26p0414c0501">一夏絕無音秏不審道體比來鮮健何如弟一病四
<lb ed="J" n="0414c06"/>十日幾不起矣今稍能瞑目燕坐然臨案則不可也
<lb ed="J" n="0414c07"/>大約費神費思費氣過甚耳每念涼德菲躬出頭荒
<lb ed="J" n="0414c08"/>亂之世叢林尟老成學者趨安怠久合引退即不敢
<lb ed="J" n="0414c09"/>望景星高蹈庶幾牧兄謝事古南放浪村居足矣但
<lb ed="J" n="0414c10"/>先師心喪未終制奈何天步艱難民生日蹙今維揚
<lb ed="J" n="0414c11"/>受困屢月故交舊知曾無一字相聞如昭陽在江淮
<lb ed="J" n="0414c12"/>間想亦不較多也并問。</p>
<lb ed="J" n="0414c13"/><p cb:type="head3" xml:id="pJ26p0414c1301">又</p>
<lb ed="J" n="0414c14"/><p xml:id="pJ26p0414c1401">寰中雪竇應夢名山幾成荊棘狐狸之場賴道力敺
<lb ed="J" n="0414c15"/>剪不起于座而千秋之故物斯還視弟身居摩竭而
<lb ed="J" n="0414c16"/>屢遭辛螫者何啻霄壤縣殊邪昔妙喜有言安著禪
<lb ed="J" n="0414c17"/>和子不過錢穀而<anchor xml:id="beg_f6" type="cb-app"/>已<anchor xml:id="end_f6"/>大田多稼多黍多稌然則錢穀
<lb ed="J" n="0414c18"/>既充足復何憂哉而石屋又一說僧因產業致催科
<lb ed="J" n="0414c19"/>官府勾追恥辱多我有山田三畝半盡情回付與檀
<lb ed="J" n="0414c20"/>那目今並歲科征官追似火則石屋近有一得之長
<lb ed="J" n="0414c21"/>其奈口眾食寡天不雨粟如弟之謀不及夕何玉燭
<lb ed="J" n="0414c22"/>轉青陽應多受福社敬遣侍僧叩拜即日恭惟起居
<lb ed="J" n="0414c23"/>萬安幸慈攝弗備。</p>
<lb ed="J" n="0414c24"/><p cb:type="head3" xml:id="pJ26p0414c2401">又</p>
<lb ed="J" n="0414c25"/><p xml:id="pJ26p0414c2501">投老空山本期蟬蛻人間世所以一坐百二十日幾
<lb ed="J" n="0414c26"/>于苔蘚封階而弟方慶自此遠矣不虞教況忽頒旋
<lb ed="J" n="0414c27"/>復料理則楮生穎伯咸<anchor xml:id="beg_f7" type="cb-app"/>已<anchor xml:id="end_f7"/>挂冠失其故套裁謝不莊
<lb ed="J" n="0414c28"/>尚難逭罪躬候之言重何以喫也況寶坊肇闢冀在
<lb ed="J" n="0414c29"/>力整穨綱餘事嬰寧匪弟敢望。</p>
<lb ed="J" n="0414c30"/><p cb:type="head3" xml:id="pJ26p0414c3001">又</p>
<pb ed="J" xml:id="J26.B181.0415a" n="0415a"/>
<lb ed="J" n="0415a01"/><p xml:id="pJ26p0415a0101">渴欲班荊話舊為日久矣況寒木向榮黃鳥出谷乳
<lb ed="J" n="0415a02"/>峰忝十分秀色瀑水增數倍新聲履茲風日和融值
<lb ed="J" n="0415a03"/>兄起居輕利相與尋芳擷翠抴杖逍遙隨手圖畫天
<lb ed="J" n="0415a04"/>開縱步千山羅列豈不生平一最快意事邪乃緣薄
<lb ed="J" n="0415a05"/>祜日惴惴焉災祟臶臻坐未遑席而從者復有莫興
<lb ed="J" n="0415a06"/>之憂故弗從心奈何因化士歸人事始見北方梨棗
<lb ed="J" n="0415a07"/>不敢輒嘗敬遣侍僧齋上或試茗嵒石請即以此邀
<lb ed="J" n="0415a08"/>布水一雅賞之而應夢名山又安知弟不可以神陪
<lb ed="J" n="0415a09"/>哉寸衷耿耿心與書馳惟慈炤弗備。</p>
<lb ed="J" n="0415a10"/><p cb:type="head3" xml:id="pJ26p0415a1001">又</p>
<lb ed="J" n="0415a11"/><p xml:id="pJ26p0415a1101">雪竇古名藍倚兄再造故審機度宜未免時費經畫
<lb ed="J" n="0415a12"/>若弟五磊則旅泊而<anchor xml:id="beg_f8" type="cb-app"/>已<anchor xml:id="end_f8"/>不為隔宿謀然每每絕處逢
<lb ed="J" n="0415a13"/>生似有天幸豈襲成之鳩固應得巧緣以庇其拙生
<lb ed="J" n="0415a14"/>與聞夏多蹇屯劫濁世中常多缺陷無足為兄道者
<lb ed="J" n="0415a15"/>但佛滅又第四五百歲正法垂危唯加意作人為道
<lb ed="J" n="0415a16"/>珍調是望偶閱淮海集得前住雪竇圜通禪師狀謹
<lb ed="J" n="0415a17"/>命小師書上以便志乘參考。</p></cb:div>
<lb ed="J" n="0415a18"/><cb:div type="other"><cb:mulu type="其他" level="2">與龍池萬和尚</cb:mulu><head>與龍池萬和尚</head>
<lb ed="J" n="0415a19"/><p xml:id="pJ26p0415a1901">龍池為吾宗祖山自先和尚拂衣之後法鼓不鳴艸
<lb ed="J" n="0415a20"/>深庭際者天運且半周矣今幸山川效靈得兄迻幢
<lb ed="J" n="0415a21"/>坐鎮非但三門之幸即弟輩與有寵光焉極欲附人
<lb ed="J" n="0415a22"/>天之末三請座前轉大法輪奈節屆安居諸未周至
<lb ed="J" n="0415a23"/>特遣侍僧代訊兼申賀祝想在慈光有以炤察也聞
<lb ed="J" n="0415a24"/>山中勤舊同心在城諸檀共德以兄道力斡旋其間
<lb ed="J" n="0415a25"/>當如五味均調所冀敦持大體為法為人至于瑣末
<lb ed="J" n="0415a26"/>纖悉一付諸司寬嚴得宜自然渠成水到芻蕘之言
<lb ed="J" n="0415a27"/>伏惟采納不盡。</p>
<lb ed="J" n="0415a28"/><p cb:type="head3" xml:id="pJ26p0415a2801">又</p>
<lb ed="J" n="0415a29"/><p xml:id="pJ26p0415a2901">佛法下衰甚于申酉之變祖途殆將充塞豈特道路
<lb ed="J" n="0415a30"/>艱行哉然究其厲階則兄一言蔽之矣不念從上付
<pb ed="J" xml:id="J26.B181.0415b" n="0415b"/>
<lb ed="J" n="0415b01"/>屬之重未免出生無量異端耳大哉斯語主導一方
<lb ed="J" n="0415b02"/>者所當勒為箴銘不謂兄先得弟心之所同然也老
<lb ed="J" n="0415b03"/>子云富貴者送人以財仁人者送人以言兄以仁言
<lb ed="J" n="0415b04"/>逮弟<anchor xml:id="beg_f9" type="cb-app"/>已<anchor xml:id="end_f9"/>受賜渥矣矧辱惠嘉貺謹對專使拜領謝非
<lb ed="J" n="0415b05"/>筆墨所申。</p>
<lb ed="J" n="0415b06"/><p cb:type="head3" xml:id="pJ26p0415b0601">又</p>
<lb ed="J" n="0415b07"/><p xml:id="pJ26p0415b0701">道峰阻龍池僅一太湖水叨庇承乏方慶奉塵有辰
<lb ed="J" n="0415b08"/>詎謂忽慢不思竟遭吏議流離遠道瑣尾公庭所不
<lb ed="J" n="0415b09"/>屈辱同門者數莖骨一寸心耳然世多成敗論人獨
<lb ed="J" n="0415b10"/>兄以孚窒見原賜何如之矧重以資斧邪謹對專使
<lb ed="J" n="0415b11"/>拜嘉餘容報謝弗備。</p></cb:div>
<lb ed="J" n="0415b12"/><cb:div type="other"><cb:mulu type="其他" level="2">與竹林晦夫和尚</cb:mulu><head>與竹林晦夫和尚</head>
<lb ed="J" n="0415b13"/><p xml:id="pJ26p0415b1301">於金粟稠人中一瞻矩度使弟心容俱肅自此以往
<lb ed="J" n="0415b14"/>如何閦佛國一見更不再見矣庚辰夏五寓邗溝去
<lb ed="J" n="0415b15"/>南徐一衣帶水耳又方放浪形骸圖廢退終不敢效
<lb ed="J" n="0415b16"/>他青蘿夤緣千尺之松然淳風扇物之化行江南北
<lb ed="J" n="0415b17"/>湖東西則所至之處未嘗不歷歷對慈顏也去歲不
<lb ed="J" n="0415b18"/>幸先師棄諸孤而弟又不幸之不幸謬為檀護同門
<lb ed="J" n="0415b19"/>輓主天童尟才寡德之夫一旦同升諸公其不為當
<lb ed="J" n="0415b20"/>世腹誹而目攝者幾希乃仁兄獨愛屋及烏齋惠重
<lb ed="J" n="0415b21"/>疊施溢存沒念何以當之久欲裁謝會聞遠人慕德
<lb ed="J" n="0415b22"/>法幢己指嶺外復傳說在秋冬之交故遷延至今慢
<lb ed="J" n="0415b23"/>惰之愆統惟慈恕弗備。</p>
<lb ed="J" n="0415b24"/><p cb:type="head3" xml:id="pJ26p0415b2401">又</p>
<lb ed="J" n="0415b25"/><p xml:id="pJ26p0415b2501">南徐山水之觀甲天下然四通而八闢時丁用武則
<lb ed="J" n="0415b26"/>登臨之適志不償鋒鏑之摧心況申酉為乾坤何等
<lb ed="J" n="0415b27"/>時即生性自喜占聱頭尚入山恐不深乃法兄獨烹
<lb ed="J" n="0415b28"/>金琢玉其間無少遜雖毛吞海粟包坤為至人能事
<lb ed="J" n="0415b29"/>之秕康而魔外罔或睥睨焉抑何道致之也方今學
<lb ed="J" n="0415b30"/>者日就澆漓賴法兄真淘朴汰耳使皆如晚近波流
<pb ed="J" xml:id="J26.B181.0415c" n="0415c"/>
<lb ed="J" n="0415c01"/>則祖道殆將斬弟固工優而未肖夫孫乎亦庶幾其
<lb ed="J" n="0415c02"/>千百而十一者乃多得詬厲而終瞠若乎兄之風行
<lb ed="J" n="0415c03"/>而艸偃豈弟之揣摹未工與抑兄性成而上不可以
<lb ed="J" n="0415c04"/>聲音笑貌為與幸卒有以教弟焉孟春猶寒即日恭
<lb ed="J" n="0415c05"/>惟起居多福臨楮可任拜手贊揚之至。</p></cb:div>
<lb ed="J" n="0415c06"/><cb:div type="other"><cb:mulu type="其他" level="2">與金粟費和尚</cb:mulu><head>與金粟費和尚</head>
<lb ed="J" n="0415c07"/><p xml:id="pJ26p0415c0701">太白名藍申海邦而丙年乎中州又以先師道德所
<lb ed="J" n="0415c08"/>被聲光蓋與天壤同流矣詎涼德如弟者而卒濫膺
<lb ed="J" n="0415c09"/>之誠以先歲為諸兄所推遜抑弟心喪之志未酬也
<lb ed="J" n="0415c10"/>今鑽燧改火期而更周者且四子曰臧武仲其竊位
<lb ed="J" n="0415c11"/>者與知柳下惠之賢而不與立也況開堂為國陰翊
<lb ed="J" n="0415c12"/>皇家而究竟無裨宗廟百六之災弟實有媿焉輒于
<lb ed="J" n="0415c13"/>七月十三日撾鼓退院力言郡侯舉兄自代幸旛然
<lb ed="J" n="0415c14"/>與闔邑之士紳詞均而慶一矣尤恐吝慈復隨四眾
<lb ed="J" n="0415c15"/>之末同申勸請惟左右曲徇而俯受之輶儀佐函願
<lb ed="J" n="0415c16"/>無摽卻弗備。</p></cb:div>
<lb ed="J" n="0415c17"/><cb:div type="other"><cb:mulu type="其他" level="2">復南澗箬菴和尚</cb:mulu><head>復南澗箬菴和尚</head>
<lb ed="J" n="0415c18"/><p xml:id="pJ26p0415c1801">恭惟座下中和善誘得之往來誦說者多矣方以不
<lb ed="J" n="0415c19"/>獲見提唱語為憾忽教況下頒并惠新錄一披展再
<lb ed="J" n="0415c20"/>讀青山白雲開遮自在真古老所謂弄大旂鼓手者
<lb ed="J" n="0415c21"/>非邪敬為禹山忻慶曷量某譾劣無庸詎堪齒錄乃
<lb ed="J" n="0415c22"/>兩奉手示過于獎藉豈非慈悲太殺無所不用其循
<lb ed="J" n="0415c23"/>循者與敬領厚愛拜手以謝餘希恕悉弗備。</p>
<lb ed="J" n="0415c24"/><p cb:type="head3" xml:id="pJ26p0415c2401">又</p>
<lb ed="J" n="0415c25"/><p xml:id="pJ26p0415c2501">前歲山兄始趨寂客冬晦老復真歸賢人相繼隱淪
<lb ed="J" n="0415c26"/>天地豈真遂閉乎淮楚素輕僄復奪乃良導弟知其
<lb ed="J" n="0415c27"/>從冥入冥也必矣聞兄悲愍迻座竹林庶幾慧炤復
<lb ed="J" n="0415c28"/>縣不審然乎否邪本欲親詣寶坊躬申弔問奈東作
<lb ed="J" n="0415c29"/>方興會有百畝不易之憂特遣侍僧代慰所有俚言
<lb ed="J" n="0415c30"/>薄尊乞為弟陳挂靈堂聊表寸心而<anchor xml:id="beg_fa" type="cb-app"/>已<anchor xml:id="end_fa"/>臨書無任涕
<pb ed="J" xml:id="J26.B181.0416a" n="0416a"/>
<lb ed="J" n="0416a01"/>零之至。</p></cb:div>
<lb ed="J" n="0416a02"/><cb:div type="other"><cb:mulu type="其他" level="2">復天童浮和尚</cb:mulu><head>復天童浮和尚</head>
<lb ed="J" n="0416a03"/><p xml:id="pJ26p0416a0301">弟自先皇癸末中春濫主天童而拂衣于清師入越
<lb ed="J" n="0416a04"/>之日衷葛幾四更矣無能俾益禪叢為歉所不負玲
<lb ed="J" n="0416a05"/>瓏嵒石者徒唯法鼓時鳴而<anchor xml:id="beg_fb" type="cb-app"/>已<anchor xml:id="end_fb"/>乃若風雨飄搖艱虞
<lb ed="J" n="0416a06"/>百出者今回想尤自神忪也聞法體初有倦色及視
<lb ed="J" n="0416a07"/>篆長庚反精思日加健爽又復山門鎮靜百事如宜
<lb ed="J" n="0416a08"/>則兄因緣合在此間自應聿旂高豎長為三佛導師
<lb ed="J" n="0416a09"/>似不煩過于靖退而遜推不肖抑弟生年甲子雖則
<lb ed="J" n="0416a10"/>差小于兄而老眼昏華虺頹實甚得無以巨靈重負
<lb ed="J" n="0416a11"/>卸肩恇怯之夫哉然揣兄盛意<anchor xml:id="beg_fc" type="cb-app"/>已<anchor xml:id="end_fc"/>決覃思先業攸存
<lb ed="J" n="0416a12"/>不當違命自將坐觀成敗但昭陽邗水公案重疊卒
<lb ed="J" n="0416a13"/>難一時了辦瓜期之代有願再夏為期一載流慈弟
<lb ed="J" n="0416a14"/>敢為句甸之人轉更申請想大哀曠濟必輾然首肯
<lb ed="J" n="0416a15"/>也臨書可任傾注之至。</p>
<lb ed="J" n="0416a16"/><p cb:type="head3" xml:id="pJ26p0416a1601">又</p>
<lb ed="J" n="0416a17"/><p xml:id="pJ26p0416a1701">律應金商炎涼始貿柳凋梧落道體何如今夏承兄
<lb ed="J" n="0416a18"/>高誼合同檀護命弟再住天童輒對使謹辭不啻至
<lb ed="J" n="0416a19"/>三而浪古二公苦勸不<anchor xml:id="beg_fd" type="cb-app"/>已<anchor xml:id="end_fd"/>遂自吳門相隨過邗以必
<lb ed="J" n="0416a20"/>諾乃返所以有開歲之復者此耳然深自惟忖天童
<lb ed="J" n="0416a21"/>非復盛時矣業浩主多廢頹必甚奈何以福輕尤羽
<lb ed="J" n="0416a22"/>之人負茲艱鉅其覆敗可知況顛毛如雪之絲絲者
<lb ed="J" n="0416a23"/>乎此弟之不堪應命者一也生平厲于作始多不迨
<lb ed="J" n="0416a24"/>終從拂衣太白<anchor xml:id="beg_fe" type="cb-app"/>抵<anchor xml:id="end_fe"/>今十春<anchor xml:id="beg_ff" type="cb-app"/>已<anchor xml:id="end_ff"/>六遷其處矣縱弟竭力
<lb ed="J" n="0416a25"/>為兄代庖向去瓜期誰則為弟釋擔勢必枚卜諸方
<lb ed="J" n="0416a26"/>旁求族姓得無白將官路私作人情而誚我者眾與
<lb ed="J" n="0416a27"/>此弟之不堪應命者二也當年繼席先師時祇有雲
<lb ed="J" n="0416a28"/>水躋蹌曾無吏胥擾擾者以先師所穫在道德不以
<lb ed="J" n="0416a29"/>產業是圖耳今因產開戶而里役且加二矣生性惡
<lb ed="J" n="0416a30"/>聞催科如虎叢至官府勾追隸人呼喚其何以堪抑
<pb ed="J" xml:id="J26.B181.0416b" n="0416b"/>
<lb ed="J" n="0416b01"/>自壬辰謝事道峰于今五稔吳興道俗勸請還山訖
<lb ed="J" n="0416b02"/>無虛歲不寧為弟營蒐裘今且為弟卜塋兆焉語云
<lb ed="J" n="0416b03"/>天時不如地利地利不如人和人心攸同違之獲戾
<lb ed="J" n="0416b04"/>此弟之不堪應命者既三而且四也痛先德語言散
<lb ed="J" n="0416b05"/>失後學將遂無聞每欲竊比古尊宿之例廣蒐宋元
<lb ed="J" n="0416b06"/>以下諸錄刪繁就簡彙輯成書藏諸名山以俟來者
<lb ed="J" n="0416b07"/>此心懷之二十年矣逮今夙夜惟圖尤恨桑榆<anchor xml:id="beg_100" type="cb-app"/>已<anchor xml:id="end_100"/>晚
<lb ed="J" n="0416b08"/>若一行住持此事終廢此弟之不堪應命者五也區
<lb ed="J" n="0416b09"/>區鄙私敢布肝膈唯高明恕悉不罪是禱。</p></cb:div>
<lb ed="J" n="0416b10"/><cb:div type="other"><cb:mulu type="其他" level="2">與通玄林和尚</cb:mulu><head>與通玄林和尚</head>
<lb ed="J" n="0416b11"/><p xml:id="pJ26p0416b1101">法駕來山適弟百冗交集之侯其失于周旋者固不
<lb ed="J" n="0416b12"/>待言方冀少為亭驂得舒情素不意撩起便行使我
<lb ed="J" n="0416b13"/>心痗至今未<anchor xml:id="beg_101" type="cb-app"/>已<anchor xml:id="end_101"/>自兄返旆後以費神過度旋即臥床
<lb ed="J" n="0416b14"/>席不能起者半月餘如兄舟車勞頓正未知更復何
<lb ed="J" n="0416b15"/>似特遣侍者走候外先和尚比量衣裁二奉上為說
<lb ed="J" n="0416b16"/>法時披之蓋依金粟舊案諸兄一例同然正不必過
<lb ed="J" n="0416b17"/>為退遜所謂吾從眾者是也彼此荷擔先人千二百
<lb ed="J" n="0416b18"/>斤擔子不知何日息肩念之殊覺神愴惟冀仁兄珍
<lb ed="J" n="0416b19"/>重為法自愛。</p>
<lb ed="J" n="0416b20"/><p cb:type="head3" xml:id="pJ26p0416b2001">又</p>
<lb ed="J" n="0416b21"/><p xml:id="pJ26p0416b2101">春間曾修小簡問候左右會兄出隊嘉禾一夏以來
<lb ed="J" n="0416b22"/>音問寥寥屬今黃華破惢白露橫江既當雞鳴念切
<lb ed="J" n="0416b23"/>之秋又驚海屋籌忝之候然見彈思炙不無太早計
<lb ed="J" n="0416b24"/>而自秋徂冬則亦翹企可待也特遣侍者行心代弟
<lb ed="J" n="0416b25"/>颺言拜手所望龍猛為期趙州共算造我小子壽彼
<lb ed="J" n="0416b26"/>將來俾滹沱有方至之流庶太白無騫崩之患不腆
<lb ed="J" n="0416b27"/>侑函敬呈別幅。</p>
<lb ed="J" n="0416b28"/><p cb:type="head3" xml:id="pJ26p0416b2801">又</p>
<lb ed="J" n="0416b29"/><p xml:id="pJ26p0416b2901">夏五之交始聞道體違和正緣風鶴騰疑未遑訊問
<lb ed="J" n="0416b30"/>況今普天帶甲徒以菲躬眇眇馬齒更長之日乃遠
<pb ed="J" xml:id="J26.B181.0416c" n="0416c"/>
<lb ed="J" n="0416c01"/>勞專使重辱厚遺邪為卻不恭負慚以謝。</p>
<lb ed="J" n="0416c02"/><p cb:type="head3" xml:id="pJ26p0416c0201">又</p>
<lb ed="J" n="0416c03"/><p xml:id="pJ26p0416c0301">寰海名藍群宗法社曩因主者馭失其道遂至諍訟
<lb ed="J" n="0416c04"/>紛紜諸方幾視為畏途不有吾兄毅然擔荷將見瓊
<lb ed="J" n="0416c05"/>樓玉宇幾被一莖艸蓋卻矣揖別靈峰倏爾睽違數
<lb ed="J" n="0416c06"/>載待入院時擬趨迎萬松關左一寫往懷以初始還
<lb ed="J" n="0416c07"/>山未便輕易舉動然促膝新新堂中當有日也院門
<lb ed="J" n="0416c08"/>新蒞不無煩劇費神思所冀一持以鎮靜被以惠風
<lb ed="J" n="0416c09"/>淑德則內外自無不咸宜者端知高明之宇應有妙
<lb ed="J" n="0416c10"/>裁而野人獻芹蓋自忘其固陋耳遠辱專使承厚貺
<lb ed="J" n="0416c11"/>謹拜手以謝不盡。</p>
<lb ed="J" n="0416c12"/><p cb:type="head3" xml:id="pJ26p0416c1201">又</p>
<lb ed="J" n="0416c13"/><p xml:id="pJ26p0416c1301">四安樂行品以不得親近國王大臣為說法者誡當
<lb ed="J" n="0416c14"/>知親近國王大臣者必不安樂者也但弟拙直無營
<lb ed="J" n="0416c15"/>之人偶為憲臣所知耳非弟有以親近之也乃亦橫
<lb ed="J" n="0416c16"/>遭吏議此則宿業所召語曰作福不如還債弟實深
<lb ed="J" n="0416c17"/>慶從此往愆昔尤又得清楚一樁矣不意遠辱存問
<lb ed="J" n="0416c18"/>重貽吾兄之憂也公案結絕須待來春專報艸率勒
<lb ed="J" n="0416c19"/>謝統希恕悉。</p></cb:div>
<lb ed="J" n="0416c20"/><cb:div type="other"><cb:mulu type="其他" level="2">復翠嵒古雪和尚</cb:mulu><head>復翠嵒古雪和尚</head>
<lb ed="J" n="0416c21"/><p xml:id="pJ26p0416c2101">不慧執侍先師凡一十四秋所閱鳳毛麟角象蹋龍
<lb ed="J" n="0416c22"/>騰之輩無慮數百千獨于後起之英心愛伊菴與足
<lb ed="J" n="0416c23"/>下為權奇可羨故每每逢人說項謂他日支吾道之
<lb ed="J" n="0416c24"/>衰者必足下也雖今十數年來君吳我越而果熟之
<lb ed="J" n="0416c25"/>香未嘗不日望其悠揚一世蓋歔枯然燼非有志者
<lb ed="J" n="0416c26"/>莫與共相著力耳昨披來翰讀新錄喜宗風再起南
<lb ed="J" n="0416c27"/>州抑亦知人之鑒竊有私慶焉辱命定刪媿非麟筆
<lb ed="J" n="0416c28"/>姑鏡先德之成規而參校之諒不以為專也。</p>
<lb ed="J" n="0416c29"/><p cb:type="head3" xml:id="pJ26p0416c2901">又</p>
<lb ed="J" n="0416c30"/><p xml:id="pJ26p0416c3001">自慚怠廢無益方來復以業風鼓吹精日銷鑠所謂
<pb ed="J" xml:id="J26.B181.0417a" n="0417a"/>
<lb ed="J" n="0417a01"/>臣之壯也尤不如人況其老乎先師頂相寧直趙丹
<lb ed="J" n="0417a02"/>青傳寫弗的即我輩及門之士求其行言磊落宛爾
<lb ed="J" n="0417a03"/>克肖早<anchor xml:id="beg_102" type="cb-app"/>已<anchor xml:id="end_102"/>指不多屈矣何幸清關湓涌漲起西江讀
<lb ed="J" n="0417a04"/>尊錄而後深慶先師之靈骨尤在也豈僅紙上之炤
<lb ed="J" n="0417a05"/>容如生哉玉浪慶公遠走青齊索語弁首珠林標礫
<lb ed="J" n="0417a06"/>知為不可然又不敢峻拒來誠艸率應命統希炤諒
<lb ed="J" n="0417a07"/>不宣。</p>
<lb ed="J" n="0417a08"/><p cb:type="head3" xml:id="pJ26p0417a0801">又</p>
<lb ed="J" n="0417a09"/><p xml:id="pJ26p0417a0901">音疏問闊八閱暑寒嗟我懷人徒勤夢想唯從禪者
<lb ed="J" n="0417a10"/>持來尊錄得知杖錫南飛廣化閩粵莊誦法言真如
<lb ed="J" n="0417a11"/>塗毒一擊聞者俱喪豈更有聾聵不醒之夫哉太白
<lb ed="J" n="0417a12"/>一燈因兄手剔可謂光增十倍矣弟才非佛炤道媿
<lb ed="J" n="0417a13"/>南陽特以虛名博譽致聳宸聽一期對揚紫閣不甚
<lb ed="J" n="0417a14"/>取辱宗圖者賴先帝聖德海含耳弟何力之能為奏
<lb ed="J" n="0417a15"/>請語錄入藏一皆先師道德所感弟非洪造且置身
<lb ed="J" n="0417a16"/>法社無從況復演宣大內知恩報恩庶幾如兄殫躬
<lb ed="J" n="0417a17"/>行道萬酬其一無奈年將望七百事廢弛去秋業以
<lb ed="J" n="0417a18"/>天童院務委之門人<g ref="#CB21184">㒥</g>子少得縱情山水樂其餘生
<lb ed="J" n="0417a19"/>第恨無因縮地一聆教言接塵快譚徒有待之三生
<lb ed="J" n="0417a20"/>石上<anchor xml:id="beg_103" type="cb-app"/>已<anchor xml:id="end_103"/>耳專使忽從天降得悉起居為快種種惠頒
<lb ed="J" n="0417a21"/>肅此具謝。</p>
<lb ed="J" n="0417a22"/><p cb:type="head3" xml:id="pJ26p0417a2201">又</p>
<lb ed="J" n="0417a23"/><p xml:id="pJ26p0417a2301">去春遠承遺問媿恧之餘緬懷故人不我遐棄又復
<lb ed="J" n="0417a24"/>深以為慶也專人別後旋即就養佛日清峰碧澗頗
<lb ed="J" n="0417a25"/>遂閒身僅一夏秋耳而業風鼓吹繼有金粟曹谿之
<lb ed="J" n="0417a26"/>命後先敦逼推託無容因念金粟實先師起家之地
<lb ed="J" n="0417a27"/>門庭高啟戶牖別開況乘之非人安忍聽其引類呼
<lb ed="J" n="0417a28"/>朋相與日顛倒我衣裳也乃強起經理不覺三百斤
<lb ed="J" n="0417a29"/>鐵枷又入項領奈何海內知交頻年凋喪先師門下
<lb ed="J" n="0417a30"/>惟兄與弟寥寥五七輩春初雪竇復長往矣弟雖殘
<pb ed="J" xml:id="J26.B181.0417b" n="0417b"/>
<lb ed="J" n="0417b01"/>息尚存然晨星曉月餘光幾何今叢林所仰止者獨
<lb ed="J" n="0417b02"/>兄一人方登知命之年典刑未艾足當泰山梁木為
<lb ed="J" n="0417b03"/>可嘉可賀耳未定縣弧何日因亟欲聞問特命侍僧
<lb ed="J" n="0417b04"/>走候有願道對彌嶸覺華愈茂壽考康寧保我後生
<lb ed="J" n="0417b05"/>不惟湖海有歸抑俾宗藩倚重多矣別呈不腆聊獻
<lb ed="J" n="0417b06"/>芹私統希鑒納可任躍懼。</p></cb:div>
<lb ed="J" n="0417b07"/><cb:div type="other"><cb:mulu type="其他" level="2">復雲門徹崖禪師</cb:mulu><head>復雲門徹崖禪師</head>
<lb ed="J" n="0417b08"/><p xml:id="pJ26p0417b0801">彼此叢林際茲凶歲想桂辛茶苦知不較多也先法
<lb ed="J" n="0417b09"/>叔千秋慧命實于座下攸寄所俾長生久視而眉壽
<lb ed="J" n="0417b10"/>無有疆者亦惟座下吐故納新充其營衛壯其元神
<lb ed="J" n="0417b11"/><anchor xml:id="beg_104" type="cb-app"/>已<anchor xml:id="end_104"/>耳乃欲退守丘園僅灑供而埽奉焉恐非人天所
<lb ed="J" n="0417b12"/>以仰望座下之心至于不慧罹橫逆不自苟免者蓋
<lb ed="J" n="0417b13"/>嘗學古而知先德于一闡提輩苟凡可以下金剛種
<lb ed="J" n="0417b14"/>子則為其入泥水運冥權乃至觸諱犯嫉身蹈白刃
<lb ed="J" n="0417b15"/>而如飴因稍師其意而自廣云爾敢云險夷一致同
<lb ed="J" n="0417b16"/>風太上哉承惠謹謝。</p></cb:div></cb:div>
<lb ed="J" n="0417b17"/>
<lb ed="J" n="0417b18"/>
<lb ed="J" n="0417b19"/>
<lb ed="J" n="0417b20"/><cb:juan fun="close" n="27"><cb:jhead>布水臺集卷第二十七</cb:jhead></cb:juan>
</body>
<back>
<cb:div type="apparatus">
<head>校勘記</head>
<p>
<choice cb:resp="#resp1" cb:from="#beg_f0" cb:to="#end_f0"><corr>已</corr><sic>己</sic></choice>
<choice cb:resp="#resp1" cb:from="#beg_f1" cb:to="#end_f1"><corr>已</corr><sic>己</sic></choice>
<choice cb:resp="#resp1" cb:from="#beg_f2" cb:to="#end_f2"><corr>抵</corr><sic>扺</sic></choice>
<choice cb:resp="#resp1" cb:from="#beg_f3" cb:to="#end_f3"><corr>已</corr><sic>己</sic></choice>
<choice cb:resp="#resp1" cb:from="#beg_f4" cb:to="#end_f4"><corr>已</corr><sic>己</sic></choice>
<choice cb:resp="#resp1" cb:from="#beg_f5" cb:to="#end_f5"><corr>妄</corr><sic>忘</sic></choice>
<choice cb:resp="#resp1" cb:from="#beg_f6" cb:to="#end_f6"><corr>已</corr><sic>己</sic></choice>
<choice cb:resp="#resp1" cb:from="#beg_f7" cb:to="#end_f7"><corr>已</corr><sic>己</sic></choice>
<choice cb:resp="#resp1" cb:from="#beg_f8" cb:to="#end_f8"><corr>已</corr><sic>己</sic></choice>
<choice cb:resp="#resp1" cb:from="#beg_f9" cb:to="#end_f9"><corr>已</corr><sic>己</sic></choice>
<choice cb:resp="#resp1" cb:from="#beg_fa" cb:to="#end_fa"><corr>已</corr><sic>己</sic></choice>
<choice cb:resp="#resp1" cb:from="#beg_fb" cb:to="#end_fb"><corr>已</corr><sic>己</sic></choice>
<choice cb:resp="#resp1" cb:from="#beg_fc" cb:to="#end_fc"><corr>已</corr><sic>己</sic></choice>
<choice cb:resp="#resp1" cb:from="#beg_fd" cb:to="#end_fd"><corr>已</corr><sic>己</sic></choice>
<choice cb:resp="#resp1" cb:from="#beg_fe" cb:to="#end_fe"><corr>抵</corr><sic>扺</sic></choice>
<choice cb:resp="#resp1" cb:from="#beg_ff" cb:to="#end_ff"><corr>已</corr><sic>己</sic></choice>
<choice cb:resp="#resp1" cb:from="#beg_100" cb:to="#end_100"><corr>已</corr><sic>己</sic></choice>
<choice cb:resp="#resp1" cb:from="#beg_101" cb:to="#end_101"><corr>已</corr><sic>己</sic></choice>
<choice cb:resp="#resp1" cb:from="#beg_102" cb:to="#end_102"><corr>已</corr><sic>己</sic></choice>
<choice cb:resp="#resp1" cb:from="#beg_103" cb:to="#end_103"><corr>已</corr><sic>己</sic></choice>
<choice cb:resp="#resp1" cb:from="#beg_104" cb:to="#end_104"><corr>已</corr><sic>己</sic></choice>
</p>
</cb:div>
</back></text></TEI>