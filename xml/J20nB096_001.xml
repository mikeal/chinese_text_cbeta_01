<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="J20nB096">
<teiHeader>
<fileDesc>
		<titleStmt>
			<title>Jiaxing Canon, Electronic version, No. B096 周易禪解</title>
			<author>明 智旭著</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.10 $<date>$Date: 2012/06/27 08:12:38 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
	</editionStmt>
	<extent>10卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/06/27 08:12:38 $</date>
	</publicationStmt>
	<sourceDesc>
		<bibl>Jiaxing Canon Vol. 20, No. B096 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Input by CBETA(first version), Input by CBETA(second version)</p>
		<p xml:lang="zh" cb:type="ly">CBETA 人工輸入（版本一），CBETA 人工輸入（版本二）</p>
	</projectDesc>
</encodingDesc>
<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2008-06-10T15:36:49">Zhou Bang-Xin (ed.) Created initial TEI XML version with BASICX.BAT</change>

</revisionDesc>
</teiHeader>
<text><body>
<pb ed="J" xml:id="J20.B096.0395a" n="0395a"/>
<lb ed="J" n="0395a01"/><milestone unit="juan" n="1"/><cb:div type="xu"><cb:mulu type="序" level="1">周易禪解序</cb:mulu><head>周易禪解序</head>
<lb ed="J" n="0395a02"/><p xml:id="pJ20p0395a0201">蕅益子結冬於月臺。禪誦之餘。手持韋編而箋釋之。
<lb ed="J" n="0395a03"/>或問曰。子所解者是易耶。余應之曰。然。復有視而問
<lb ed="J" n="0395a04"/>曰。子所解者非易耶。余亦應之曰。然。又有視而問曰。
<lb ed="J" n="0395a05"/>子所解者亦易亦非易耶。余亦應之曰。然。更有視而
<lb ed="J" n="0395a06"/>問曰。子所解者非易非非易耶。余亦應之曰。然。侍者
<lb ed="J" n="0395a07"/>聞而笑曰。若是乎墮在四句中也。余曰。汝不聞四句
<lb ed="J" n="0395a08"/>皆不可說。有因緣故四句皆可說乎。因緣者。四悉檀
<lb ed="J" n="0395a09"/>也。人謂我釋子也。而亦通儒。能解易。則生歡喜焉。故
<lb ed="J" n="0395a10"/>謂是易者。吾然之。世界悉檀也。或謂我釋子也。奈何
<lb ed="J" n="0395a11"/>解易。以同俗儒。知所解之非易。則善心生焉。故謂非
<lb ed="J" n="0395a12"/>易者。吾然之。為人悉檀也。或謂儒釋殆無分也。若知
<lb ed="J" n="0395a13"/>易與非易必有差別。雖異而同。雖同而異。則儱侗之
<lb ed="J" n="0395a14"/>病不得作焉。故謂亦易亦非易者。吾然之。對治悉檀
<lb ed="J" n="0395a15"/>也。或謂儒釋必有實法也。若知非易。則儒非定儒。知
<lb ed="J" n="0395a16"/>非非易。則釋非定釋。但有名字。而無實性。頓見不思
<lb ed="J" n="0395a17"/>議理焉。故謂非易非非易者。吾然之。第一義悉檀也。
<lb ed="J" n="0395a18"/>侍者曰。不然。若所解是易。則人將謂易可助出世法。
<lb ed="J" n="0395a19"/>成增益謗。若所解非易。則人將謂師自說禪。何嘗知
<lb ed="J" n="0395a20"/>易。成減損謗。若所解亦易亦非易。則人將謂儒原非
<lb ed="J" n="0395a21"/>禪。禪亦非儒。成相違謗。若所解非易非非易。則人將
<lb ed="J" n="0395a22"/>謂儒不成儒。禪不成禪。成戲論謗。烏見其為四悉檀
<lb ed="J" n="0395a23"/>也。余曰。是固然。汝獨不聞人參善補人。而氣喘者服
<lb ed="J" n="0395a24"/>之立斃乎。抑不聞大黃最損人。而中滿者服之立瘥
<lb ed="J" n="0395a25"/>乎。春之生育萬物也。物固有遇春而爛壞者。夏之長
<lb ed="J" n="0395a26"/>養庶品也。草亦有夏枯者。秋之肅殺也。而菊有黃花。
<lb ed="J" n="0395a27"/>冬之閉藏也。而松柏青青。梅英馥馥。如必擇其有利
<pb ed="J" xml:id="J20.B096.0395b" n="0395b"/>
<lb ed="J" n="0395b01"/>無害者而後為之。天地恐亦不能無憾矣。且佛以慈
<lb ed="J" n="0395b02"/>眼視大千。知群機<anchor xml:id="beg_1" type="cb-app"/>已<anchor xml:id="end_1"/>熟。然後示生。猶有魔波旬擾亂
<lb ed="J" n="0395b03"/>之。九十五種嫉妒之。提婆達多思中害之。豈惟堯舜
<lb ed="J" n="0395b04"/>稱猶病哉。吾所由解易者。無他。以禪入儒。務誘儒以
<lb ed="J" n="0395b05"/>知禪耳。縱令不得四益而起四謗。如從地倒。還從地
<lb ed="J" n="0395b06"/>起。置毒乳中。轉至醍醐。厥毒仍在。遍行為外道師。薩
<lb ed="J" n="0395b07"/>遮為尼犍主。意在斯也。侍者再拜而謝曰。此非弟子
<lb ed="J" n="0395b08"/>所及也。請得筆而存之。</p>
<lb ed="J" n="0395b09"/><p xml:id="pJ20p0395b0901">崇禎辛巳仲冬旭道人書于溫陵之毫餘樓</p></cb:div>
<lb ed="J" n="0395b10"/><cb:div type="other"><cb:mulu type="其他" level="1">周易禪解目錄</cb:mulu><head>周易禪解目錄</head>
<lb ed="J" n="0395b11"/><list><item xml:id="itemJ20p0395b1101">序</item>
<lb ed="J" n="0395b12"/><item xml:id="itemJ20p0395b1201">卷一<note place="inline">上經之一</note><list><item xml:id="itemJ20p0395b1207">乾　坤</item></list></item>
<lb ed="J" n="0395b13"/><item xml:id="itemJ20p0395b1301">卷二<note place="inline">上經之二</note><list><item xml:id="itemJ20p0395b1307">屯　蒙　需　訟　師　比　小畜
<lb ed="J" n="0395b14"/>　履</item></list></item>
<lb ed="J" n="0395b15"/><item xml:id="itemJ20p0395b1501">卷三<note place="inline">上經之三</note><list><item xml:id="itemJ20p0395b1507">泰　否　同人　大有　謙　豫
<lb ed="J" n="0395b16"/>　隨　蠱　臨　觀</item></list></item>
<lb ed="J" n="0395b17"/><item xml:id="itemJ20p0395b1701">卷四<note place="inline">上經之四</note><list><item xml:id="itemJ20p0395b1707">噬嗑　賁　剝　復　無妄　大畜
<lb ed="J" n="0395b18"/>　頤　大過　坎　離</item></list></item>
<lb ed="J" n="0395b19"/><item xml:id="itemJ20p0395b1901">卷五<note place="inline">下經之一</note><list><item xml:id="itemJ20p0395b1907">咸　恒　遯　大壯　晉　明夷
<lb ed="J" n="0395b20"/>　家人　暌　蹇　解　損　益</item></list></item>
<lb ed="J" n="0395b21"/><item xml:id="itemJ20p0395b2101">卷六<note place="inline">下經之二</note><list><item xml:id="itemJ20p0395b2107">夬　<anchor xml:id="beg_2" type="cb-app"/>姤<anchor xml:id="end_2"/>　萃　升　困　井　革
<lb ed="J" n="0395b22"/>　鼎　震　艮　漸　歸妹</item></list></item>
<lb ed="J" n="0395b23"/><item xml:id="itemJ20p0395b2301">卷七<note place="inline">下經之三</note><list><item xml:id="itemJ20p0395b2307">豐　旅　巽　兌　渙　節　中孚
<lb ed="J" n="0395b24"/>　小過　既濟　未濟</item></list></item>
<lb ed="J" n="0395b25"/><item xml:id="itemJ20p0395b2501">卷八<list><item xml:id="itemJ20p0395b2503">繫辭上傳</item></list></item>
<lb ed="J" n="0395b26"/><item xml:id="itemJ20p0395b2601">卷九<list><item xml:id="itemJ20p0395b2603">繫辭下傳　說卦傳　序卦傳　雜卦傳</item></list></item>
<lb ed="J" n="0395b27"/><item xml:id="itemJ20p0395b2701">卷十<list><item xml:id="itemJ20p0395b2703">河圖說　洛書說　伏羲八卦次序說
<pb ed="J" xml:id="J20.B096.0395c" n="0395c"/>
<lb ed="J" n="0395c01"/>　伏羲八卦方位說　六十四卦次序說
<lb ed="J" n="0395c02"/>　六十四卦方位說　文王八卦次序說
<lb ed="J" n="0395c03"/>　文王八卦方位說</item></list></item></list>
<lb ed="J" n="0395c04"/><p xml:id="pJ20p0395c0401">周易禪解目錄<note place="inline">畢</note></p></cb:div>
<lb ed="J" n="0395c05"/><cb:div type="other"><cb:mulu type="其他" level="1">較刻易禪紀事</cb:mulu><head>較刻易禪紀事</head>
<lb ed="J" n="0395c06"/><p xml:id="pJ20p0395c0601" rend="margin-left:1em"><note place="inline">瑞</note>叨侍大師五年。每見久精易學之士。一聞大師
<lb ed="J" n="0395c07"/>拈義。無不傾服。遂發心募梓全集。輒以易禪居首。
<lb ed="J" n="0395c08"/>大師解易既畢。方出圖說。故並附於末卷。或有問
<lb ed="J" n="0395c09"/>曰。紫陽本義。圖說在前。謂聖人作易精微之旨。全
<lb ed="J" n="0395c10"/>在語言文字之先。今胡得倒置耶。大師答曰。聖人
<lb ed="J" n="0395c11"/>悟無言而示有言。學者因有言而悟無言。所以古
<lb ed="J" n="0395c12"/>有左圖右書之說。何倒之有。且文字與圖皆標月
<lb ed="J" n="0395c13"/>指耳。不肯觀月。而爭指之前後。不亦惑乎。問者默
<lb ed="J" n="0395c14"/>然。茲因較刻。并識此語。願我同志閱斯編者。了知
<lb ed="J" n="0395c15"/>文字與圖無非吾人心性註腳。不作有言會。不作
<lb ed="J" n="0395c16"/>無言會。庶不負法恩矣。門弟子通瑞百拜敬書。</p></cb:div>
<lb ed="J" n="0395c17"/>
<pb ed="J" xml:id="J20.B096.0396a" n="0396a"/>
<lb ed="J" n="0396a01"/><cb:juan fun="open" n="1"><cb:mulu type="卷" n="1"></cb:mulu><cb:jhead>周易禪解卷第一</cb:jhead></cb:juan>
<lb ed="J" n="0396a02"/><byline cb:type="author">北天目道人蕅益智旭著</byline>
<lb ed="J" n="0396a03"/><cb:div type="other"><cb:mulu type="其他" level="1">上經之一</cb:mulu><head>上經之一</head>
<lb ed="J" n="0396a04"/><cb:div type="other"><cb:mulu type="其他" level="2">前文</cb:mulu><p xml:id="pJ20p0396a0401" rend="margin-left:1em">六十四卦皆伏羲所畫。夏經以艮居首。名曰連山。
<lb ed="J" n="0396a05"/>商經以坤居首。名曰歸藏。各有繇辭以斷吉凶。文
<lb ed="J" n="0396a06"/>王囚羑里時。繫今彖辭。以乾坤二卦居首。名之曰
<lb ed="J" n="0396a07"/>易。周公被流言時。復繫爻辭。孔子又為之傳以輔
<lb ed="J" n="0396a08"/>翌之。故名周易。古本文王周公彖爻二辭。自分上
<lb ed="J" n="0396a09"/>下兩經。孔子則有上經彖傳。下經彖傳。上經象傳。
<lb ed="J" n="0396a10"/>下經象傳。乾坤二卦文言。繫辭上傳。繫辭下傳。說
<lb ed="J" n="0396a11"/>卦傳。序卦傳。雜卦傳。共名十翼。後人以孔子前之
<lb ed="J" n="0396a12"/>五傳。會入上下兩經。而繫辭等五傳不可會入。附
<lb ed="J" n="0396a13"/>後別行。即今經也。</p>
<lb ed="J" n="0396a14"/><p xml:id="pJ20p0396a1401" rend="margin-left:1em">可上可下。可內可外。易地皆然。初無死局。故名交
<lb ed="J" n="0396a15"/>易。能動能靜。能柔能剛。陰陽不測。初無死法。故名
<lb ed="J" n="0396a16"/>變易。雖無死局。而就事論事。則上下內外仍自歷
<lb ed="J" n="0396a17"/>然。雖無死法。而即象言象。則動靜剛柔仍自燦然。
<lb ed="J" n="0396a18"/>此所謂萬古不易之常經也。若以事物言之。可以
<lb ed="J" n="0396a19"/>一事一物各對一卦一爻。亦可于一事一物之中。
<lb ed="J" n="0396a20"/>具有六十四卦三百八十四爻。若以卦爻言之。可
<lb ed="J" n="0396a21"/>以一卦一爻各對一事一物。亦可于一卦一爻之
<lb ed="J" n="0396a22"/>中。具斷萬事萬物。乃至世出世間一切事物。又一
<lb ed="J" n="0396a23"/>切事物即一事一物。一事一物即一切事物。一切
<lb ed="J" n="0396a24"/>卦爻即一卦一爻。一卦一爻即一切卦爻。故名交
<lb ed="J" n="0396a25"/>易變易。實即不變隨緣。隨緣不變。互具互造。互入
<lb ed="J" n="0396a26"/>互融之法界耳。</p>
<lb ed="J" n="0396a27"/><p xml:id="pJ20p0396a2701" rend="margin-left:1em">伏羲但有畫而無辭。設陰陽之象。隨人作何等解。
<pb ed="J" xml:id="J20.B096.0396b" n="0396b"/>
<lb ed="J" n="0396b01"/>世界悉檀也。文王彖辭。吉多而凶少。舉大綱以生
<lb ed="J" n="0396b02"/>善。為人悉檀也。周公爻辭。誡多而吉少。盡變態以
<lb ed="J" n="0396b03"/>勸懲。對治悉檀也。孔子十傳。會歸內聖外王之學。
<lb ed="J" n="0396b04"/>第一義悉檀也。偏說如此。剋實論之。四聖各具前
<lb ed="J" n="0396b05"/>三悉檀。開權顯實。則各四悉。</p></cb:div>
<lb ed="J" n="0396b06"/><cb:div type="other"><cb:mulu type="其他" level="2">乾</cb:mulu><cb:div type="orig"><p xml:id="pJ20p0396b0601"><figure><graphic url="../figures/J/J20p0396_01.gif"></graphic></figure><note place="inline">乾下乾上</note></p>
<lb ed="J" n="0396b07"/><p xml:id="pJ20p0396b0701">乾。元亨。利貞。</p></cb:div>
<lb ed="J" n="0396b08"/><cb:div type="commentary"><p xml:id="pJ20p0396b0801" rend="margin-left:1em">六畫皆陽。故名為乾。乾者。健也。在天為陽。在地為
<lb ed="J" n="0396b09"/>剛。在人為智為義。在性為照。在修為觀。又在器界
<lb ed="J" n="0396b10"/>為覆。在根身。為首。為天君。在家為主。在國為王。在
<lb ed="J" n="0396b11"/>天下為帝。或有以天道釋。或有以王道釋者。皆偏
<lb ed="J" n="0396b12"/>舉一隅耳。健則所行無礙。故元亨。然須視其所健
<lb ed="J" n="0396b13"/>者何事。利貞之誡。聖人開示學者切要在此。所謂
<lb ed="J" n="0396b14"/>修道之教也。夫健于上品十惡者必墮地獄。健于
<lb ed="J" n="0396b15"/>中品十惡者必墮畜生。健于下品十惡者必墮鬼
<lb ed="J" n="0396b16"/>趣。健于下品十善者必成修羅。健于中品十善者
<lb ed="J" n="0396b17"/>必生人道。健于上品十善者必生天上。健于上品
<lb ed="J" n="0396b18"/>十善。兼修禪定者。必生色無色界。健于上品十善。
<lb ed="J" n="0396b19"/>兼修四諦十二因緣觀者。必獲二乘果證。健于上
<lb ed="J" n="0396b20"/>上品十善。能自利利他者。即名菩薩。健于上上品
<lb ed="J" n="0396b21"/>十善。了知十善即是法界即是佛性者。必圓無上
<lb ed="J" n="0396b22"/>菩提。故十界皆元亨也。三惡為邪。三善為正。六道
<lb ed="J" n="0396b23"/>有漏為邪。二乘無漏為正。二乘偏真為邪。菩薩度
<lb ed="J" n="0396b24"/>人為正。權乘二諦為邪。佛界中道為正。分別中邊
<lb ed="J" n="0396b25"/>不同為邪。一切無非中道為正。此利貞之誡所以
<lb ed="J" n="0396b26"/>當為健行者設也。</p></cb:div>
<lb ed="J" n="0396b27"/><cb:div type="orig"><p xml:id="pJ20p0396b2701">初九。潛龍勿用。</p></cb:div>
<pb ed="J" xml:id="J20.B096.0396c" n="0396c"/>
<lb ed="J" n="0396c01"/><cb:div type="commentary"><p xml:id="pJ20p0396c0101" rend="margin-left:1em">龍之為物也。能大能小。能屈能申。故以喻乾德焉。
<lb ed="J" n="0396c02"/>初未嘗非龍。特以在下。則宜潛而勿用耳。此如大
<lb ed="J" n="0396c03"/>舜耕歷山時。亦如顏子居陋巷乎。其靜為復。其變
<lb ed="J" n="0396c04"/>為姤。復則后不省方以自養。姤則施命誥四方以
<lb ed="J" n="0396c05"/>養眾。皆潛之義也。</p></cb:div>
<lb ed="J" n="0396c06"/><cb:div type="orig"><p xml:id="pJ20p0396c0601">九二。見龍在田。利見大人。</p></cb:div>
<lb ed="J" n="0396c07"/><cb:div type="commentary"><p xml:id="pJ20p0396c0701" rend="margin-left:1em">初如淵。二如田。時位之不同耳。龍何嘗有異哉。二
<lb ed="J" n="0396c08"/>五曰大人。三曰君子。皆人而能龍者也。此如大舜
<lb ed="J" n="0396c09"/>徵庸時。亦如孔子遑遑求仕乎。其靜為臨為師。其
<lb ed="J" n="0396c10"/>變為同人。皆有利見之義焉。</p></cb:div>
<lb ed="J" n="0396c11"/><cb:div type="orig"><p xml:id="pJ20p0396c1101">九三。君子終日乾乾。夕惕若厲。無咎。</p></cb:div>
<lb ed="J" n="0396c12"/><cb:div type="commentary"><p xml:id="pJ20p0396c1201" rend="margin-left:1em">在下之上則地危。純剛之德則望重。故必終日乾
<lb ed="J" n="0396c13"/>乾。雖至于夕。而猶惕若。所謂安而不忘危。危者。安
<lb ed="J" n="0396c14"/>其位者也。此如大舜攝政時。亦如王臣蹇蹇匪躬
<lb ed="J" n="0396c15"/>者乎。其靜為泰為謙。其變為履。皆有乾乾惕厲之
<lb ed="J" n="0396c16"/>義焉。</p></cb:div>
<lb ed="J" n="0396c17"/><cb:div type="orig"><p xml:id="pJ20p0396c1701">九四。或躍在淵。無咎。</p></cb:div>
<lb ed="J" n="0396c18"/><cb:div type="commentary"><p xml:id="pJ20p0396c1801" rend="margin-left:1em">初之勿用。必于深淵。四亦在淵。何也。初則潛。四則
<lb ed="J" n="0396c19"/>躍。時勢不同。而跡暫同。此如大舜避位時。亦如大
<lb ed="J" n="0396c20"/>臣之休休有容者乎。其靜為大壯為豫。其變為小
<lb ed="J" n="0396c21"/>畜。皆有將飛未飛。以退成進之義焉。</p></cb:div>
<lb ed="J" n="0396c22"/><cb:div type="orig"><p xml:id="pJ20p0396c2201">九五。飛龍在天。利見大人。</p></cb:div>
<lb ed="J" n="0396c23"/><cb:div type="commentary"><p xml:id="pJ20p0396c2301" rend="margin-left:1em">今之飛者。即昔之或躍或惕或見或潛者也。不如
<lb ed="J" n="0396c24"/>此。安所稱大人哉。我為大人。則所見無非大人矣。
<lb ed="J" n="0396c25"/>此如大舜垂衣裳而天下治。亦如一切聖王之御
<lb ed="J" n="0396c26"/>極者乎。其靜為夬為比。其變為大有。皆有利見之
<lb ed="J" n="0396c27"/>義焉。</p></cb:div>
<pb ed="J" xml:id="J20.B096.0397a" n="0397a"/>
<lb ed="J" n="0397a01"/><cb:div type="orig"><p xml:id="pJ20p0397a0101">上九。亢龍有悔。</p></cb:div>
<lb ed="J" n="0397a02"/><cb:div type="commentary"><p xml:id="pJ20p0397a0201" rend="margin-left:1em">亢者。時勢之窮。悔者。處亢之道也。此如大舜遇有
<lb ed="J" n="0397a03"/>苗弗格。舞干羽于兩階乎。否則不為秦皇漢武者
<lb ed="J" n="0397a04"/>幾希矣。其靜為乾為剝。其動為夬。皆亢而須悔者
<lb ed="J" n="0397a05"/>也。王陽明曰。乾六爻作一人看。有顯晦。無優劣。作
<lb ed="J" n="0397a06"/>六人看。有貴賤。無優劣。</p>
<lb ed="J" n="0397a07"/><p xml:id="pJ20p0397a0701" rend="margin-left:1em">統論六爻表法。通乎世出世間。若約三才。則上二
<lb ed="J" n="0397a08"/>爻為天。中二爻為人。下二爻為地。若約天時。則冬
<lb ed="J" n="0397a09"/>至後為初爻。立春後為二爻。清明後為三爻。夏為
<lb ed="J" n="0397a10"/>四爻。秋為五爻。九月後為上爻。又乾坤二卦合論
<lb ed="J" n="0397a11"/>者。十一月為乾初爻。十二月為二爻。正月為三爻。
<lb ed="J" n="0397a12"/>二月為四爻。三月為五爻。四月為上爻。五月為坤
<lb ed="J" n="0397a13"/>初爻。乃至十月為坤上爻也。若約欲天。則初爻為
<lb ed="J" n="0397a14"/>四王。二忉利。三夜摩。四兜率。五化樂。上他化。若約
<lb ed="J" n="0397a15"/>三界。則初欲界。二三四五色界。上無色界。若約地
<lb ed="J" n="0397a16"/>理。則初為淵底。二為田。三為高原。四為山谷。五為
<lb ed="J" n="0397a17"/>山之正基。上為山頂。若約方位。則初為東。三為南。
<lb ed="J" n="0397a18"/>四為西。六為北。二五為中。若約家。則初為門外。上
<lb ed="J" n="0397a19"/>為後園。中四爻為家庭。若約國。則初上為郊野。中
<lb ed="J" n="0397a20"/>四爻為城內。若約人類。則初民。二士。三官長。四宰
<lb ed="J" n="0397a21"/>輔。五君主。上太皇。或祖廟。若約一身。則初為足。二
<lb ed="J" n="0397a22"/>為腓。三為股為限。四為胸為身。五為口為脢。上為
<lb ed="J" n="0397a23"/>首。亦為口。若約一世。則初為孩童。二少。三壯。四強。
<lb ed="J" n="0397a24"/>五艾。上老。若約六道。則如次可配六爻。又約十界。
<lb ed="J" n="0397a25"/>則初為四惡道。二為人天。三為色無色界。四為二
<lb ed="J" n="0397a26"/>乘。五為菩薩。上為佛。若約六即。則初理。二名字。三
<lb ed="J" n="0397a27"/>觀行。四相似。五分證。上究竟。以要言之。世出世法。
<pb ed="J" xml:id="J20.B096.0397b" n="0397b"/>
<lb ed="J" n="0397b01"/>若大若小。若依若正。若善若惡。皆可以六爻作表
<lb ed="J" n="0397b02"/>法。有何一爻不攝一切法。有何一法不攝一切六
<lb ed="J" n="0397b03"/>爻哉。</p>
<lb ed="J" n="0397b04"/><p xml:id="pJ20p0397b0401" rend="margin-left:1em">佛法釋乾六爻者。龍乃神通變化之物。喻佛性也。
<lb ed="J" n="0397b05"/>理即位中。佛性為煩惱所覆故勿用。名字位中。宜
<lb ed="J" n="0397b06"/>參見師友。故利見大人。觀行位中。宜精進不息。故
<lb ed="J" n="0397b07"/>日乾夕惕。相似位中。不著似道法愛。故或躍在淵。
<lb ed="J" n="0397b08"/>分證位中。八相成道。利益群品。故為人所利見。究
<lb ed="J" n="0397b09"/>竟位中。不入涅槃。同流九界。故云有悔。此原始要
<lb ed="J" n="0397b10"/>終。兼性與修而言之也。若單約修德者。陽為智德。
<lb ed="J" n="0397b11"/>即是慧行。初心乾慧。宜以定水濟之。不宜偏用。二
<lb ed="J" n="0397b12"/>居陰位。定慧調適。能見佛性。故云利見大人。三以
<lb ed="J" n="0397b13"/>慧性遍觀諸法。四以定水善養其機。五則中道正
<lb ed="J" n="0397b14"/>慧證實相理。上則覓智慧相了不可得。又約通塞
<lb ed="J" n="0397b15"/>而言之者。初是淺慧。故不可用。上是慧過于定。故
<lb ed="J" n="0397b16"/>不可用。中之四爻皆是妙慧。二如開佛知見。三如
<lb ed="J" n="0397b17"/>示佛知見。四如悟佛知見。五如入佛知見也。</p></cb:div>
<lb ed="J" n="0397b18"/><cb:div type="orig"><p xml:id="pJ20p0397b1801">用九。見群龍無首。吉。</p></cb:div>
<lb ed="J" n="0397b19"/><cb:div type="commentary"><p xml:id="pJ20p0397b1901" rend="margin-left:1em">六十四卦。共計三百八十四爻。陰陽各半。則陽爻
<lb ed="J" n="0397b20"/>共有百九十二。此周公總明一切陽爻所以用九
<lb ed="J" n="0397b21"/>而不用七之旨也。蓋七為少陽。靜而不變。九為老
<lb ed="J" n="0397b22"/>陽。動而變陰。今若筮得乾卦。六爻皆九。則變為坤
<lb ed="J" n="0397b23"/>卦。不惟可知大始。亦且可作成物。而六龍不作六
<lb ed="J" n="0397b24"/>龍用。其變化妙無端倪矣。此如大舜薦禹于天。不
<lb ed="J" n="0397b25"/>以位傳其子。亦如堯舜之猶病。文王之望道未見。
<lb ed="J" n="0397b26"/>孔子之聖仁豈敢乎。若約佛法釋者。用九。是用有
<lb ed="J" n="0397b27"/>變化之慧。不用七之無變化慧也。陽動。即變為陰。
<pb ed="J" xml:id="J20.B096.0397c" n="0397c"/>
<lb ed="J" n="0397c01"/>喻妙慧必與定俱。華嚴云。智慧了境同三昧。大慧
<lb ed="J" n="0397c02"/>云。一悟之後。穩貼貼地。皆是此意。群龍者。因中三
<lb ed="J" n="0397c03"/>觀。果上三智也。觀之與智。離四句。絕百非。不可以
<lb ed="J" n="0397c04"/>相求。不可以識識。故無首而吉。</p></cb:div>
<lb ed="J" n="0397c05"/><cb:div type="orig"><p xml:id="pJ20p0397c0501">彖曰。大哉乾元。萬物資始乃統天。雲行雨施。品物流
<lb ed="J" n="0397c06"/>形。</p></cb:div>
<lb ed="J" n="0397c07"/><cb:div type="commentary"><p xml:id="pJ20p0397c0701" rend="margin-left:1em">此孔子彖傳。所以釋文王之彖辭者也。釋彖之法。
<lb ed="J" n="0397c08"/>或闡明文王言中之奧。或點示文王言外之旨。或
<lb ed="J" n="0397c09"/>借文王言句而自出手眼。別申妙義。事非一概。今
<lb ed="J" n="0397c10"/>乾坤二卦。皆是自出手眼。或亦文王言外之旨。此
<lb ed="J" n="0397c11"/>一節是釋元亨二字。以顯性德法爾之妙。所謂無
<lb ed="J" n="0397c12"/>不從此法界流也。蓋乾之德不可勝言。而惟元能
<lb ed="J" n="0397c13"/>統之。元之德不可名狀。惟于萬物資始處驗之。始
<lb ed="J" n="0397c14"/>者對終而言。不始不足以致終。不終不足名資始。
<lb ed="J" n="0397c15"/>即始而終。故曰統天。舉凡雲行雨施。品物流行。莫
<lb ed="J" n="0397c16"/>非元之德用。所謂始則必亨者也。</p></cb:div>
<lb ed="J" n="0397c17"/><cb:div type="orig"><p xml:id="pJ20p0397c1701">大明終始。六位時成。時乘六龍以御天。</p></cb:div>
<lb ed="J" n="0397c18"/><cb:div type="commentary"><p xml:id="pJ20p0397c1801" rend="margin-left:1em">此一節。是顯聖人以修合性。而自利功圓也。聖人
<lb ed="J" n="0397c19"/>見萬物之資始。便能即始見終。知其由終有始。始
<lb ed="J" n="0397c20"/>終止是一理。但約時節因緣假分六位。達此六位
<lb ed="J" n="0397c21"/>無非一理。則位位皆具龍德。而可以御天矣。天即
<lb ed="J" n="0397c22"/>性德也。修德有功。性德方顯。故名御天。</p></cb:div>
<lb ed="J" n="0397c23"/><cb:div type="orig"><p xml:id="pJ20p0397c2301">乾道變化。各正性命。保合太和。乃利貞。</p></cb:div>
<lb ed="J" n="0397c24"/><cb:div type="commentary"><p xml:id="pJ20p0397c2401" rend="margin-left:1em">此一節。是釋利貞二字。以顯性德本來融遍。所謂
<lb ed="J" n="0397c25"/>無不還歸此法界也。蓋一切萬物既皆資始于乾
<lb ed="J" n="0397c26"/>元。則罔非乾道之變化。既皆乾道變化。則必各得
<lb ed="J" n="0397c27"/>乾道之全體大用。非是乾道少分功能。故能各正
<pb ed="J" xml:id="J20.B096.0398a" n="0398a"/>
<lb ed="J" n="0398a01"/>性命。物物具乾道全體。又能保合太和。物物具乾
<lb ed="J" n="0398a02"/>元資始大用。乃所謂利貞也。</p></cb:div>
<lb ed="J" n="0398a03"/><cb:div type="orig"><p xml:id="pJ20p0398a0301">首出庶物。萬國咸寧。</p></cb:div>
<lb ed="J" n="0398a04"/><cb:div type="commentary"><p xml:id="pJ20p0398a0401" rend="margin-left:1em">此一節。是顯聖人修德功圓。而利他自在也。</p>
<lb ed="J" n="0398a05"/><p xml:id="pJ20p0398a0501" rend="margin-left:1em">統論一傳宗旨。乃孔子借釋彖爻之辭。而深明性
<lb ed="J" n="0398a06"/>修。不二之學。以乾表雄猛不可沮壞之佛性。以元
<lb ed="J" n="0398a07"/>亨利貞表佛性本具常樂我淨之四德。佛性必常。
<lb ed="J" n="0398a08"/>常必備乎四德。豎窮橫遍。當體絕待。故曰大哉乾
<lb ed="J" n="0398a09"/>元。試觀世間萬物。何一不從真常佛性建立。設無
<lb ed="J" n="0398a10"/>佛性。則亦無三千性相。百界千如。故舉一常住佛
<lb ed="J" n="0398a11"/>性。而世間果報天。方便淨天。實報義天。寂光大涅
<lb ed="J" n="0398a12"/>槃天。無不統攝之矣。依此佛性常住法身。遂有應
<lb ed="J" n="0398a13"/>身之雲。八教之雨。能令三草二木各稱種性而得
<lb ed="J" n="0398a14"/>生長。而聖人則于諸法實相究盡明了。所謂實相
<lb ed="J" n="0398a15"/>非始非終。但約究竟徹證名之為終。眾生理本名
<lb ed="J" n="0398a16"/>之為始。知其始亦佛性。終亦佛性。不過因于迷悟
<lb ed="J" n="0398a17"/>時節因緣。假立六位之殊。位雖分六。位位皆龍。所
<lb ed="J" n="0398a18"/>謂理即佛。乃至究竟即佛。乘此即而常六之修德。
<lb ed="J" n="0398a19"/>以顯六而常即之性德。故名乘六龍以御天也。此
<lb ed="J" n="0398a20"/>常住佛性之乾道。雖亙古亙今不變不壞。而具足
<lb ed="J" n="0398a21"/>一切變化功用。故能使三草二木各隨其位而證
<lb ed="J" n="0398a22"/>佛性。既證佛性。則位位皆是法界。統一切法無有
<lb ed="J" n="0398a23"/>不盡。而保合太和矣。所以如來成道。首出九界之
<lb ed="J" n="0398a24"/>表。而剎海眾生。皆得安住于佛性中也。</p></cb:div>
<lb ed="J" n="0398a25"/><cb:div type="orig"><p xml:id="pJ20p0398a2501">象曰。天行健。君子以自強不息。</p></cb:div>
<lb ed="J" n="0398a26"/><cb:div type="commentary"><p xml:id="pJ20p0398a2601" rend="margin-left:1em">六十四卦大象傳。皆是約觀心釋。所謂無有一事
<lb ed="J" n="0398a27"/>一物而不會歸于即心自性也。本由法性不息。所
<pb ed="J" xml:id="J20.B096.0398b" n="0398b"/>
<lb ed="J" n="0398b01"/>以天行常健。今法天行之健而自強不息。則以修
<lb ed="J" n="0398b02"/>合性矣。</p></cb:div>
<lb ed="J" n="0398b03"/><cb:div type="orig"><p xml:id="pJ20p0398b0301">潛龍勿用。陽在下也。見龍在田。德施普也。終日乾乾。
<lb ed="J" n="0398b04"/>反復道也。或躍在淵。進無咎也。飛龍在天。大人造也。
<lb ed="J" n="0398b05"/>亢龍有悔。盈不可久也。用九。天德不可為首也。</p></cb:div>
<lb ed="J" n="0398b06"/><cb:div type="commentary"><p xml:id="pJ20p0398b0601" rend="margin-left:1em">文並可知。佛法釋者。法身流轉五道名曰眾生。故
<lb ed="J" n="0398b07"/>為潛龍。理即法身。不可用也。具縛凡夫。能知如來
<lb ed="J" n="0398b08"/>秘密之藏。故德施普。十乘妙觀。念念熏修。故反復
<lb ed="J" n="0398b09"/>道。不住相似中道法愛。故進無咎。八相成道。廣度
<lb ed="J" n="0398b10"/>眾生。故是大人之事。無住大般涅槃。亦不畢竟入
<lb ed="J" n="0398b11"/>于滅度。盡未來時。同流九界。故盈不可久。但恃性
<lb ed="J" n="0398b12"/>德。便廢修德。全以修德而為教門。故天德不可為
<lb ed="J" n="0398b13"/>首。馮文所曰。其潛藏者。非謂有時而發用也。即發
<lb ed="J" n="0398b14"/>用而常潛藏也。其在下者。非謂有時而上也。其上
<lb ed="J" n="0398b15"/>者不離乎下也。乾卦所謂勿用之潛龍。即大衍所
<lb ed="J" n="0398b16"/>謂勿用之一也。</p></cb:div>
<lb ed="J" n="0398b17"/><cb:div type="orig"><p xml:id="pJ20p0398b1701">文言曰。元者。善之長也。亨者。嘉之會也。利者。義之和
<lb ed="J" n="0398b18"/>也。貞者。事之幹也。</p></cb:div>
<lb ed="J" n="0398b19"/><cb:div type="commentary"><p xml:id="pJ20p0398b1901" rend="margin-left:1em">六十四卦不出陰陽二爻。陰陽之純。則為乾坤二
<lb ed="J" n="0398b20"/>卦。乾坤二義明。則一切卦義明矣。故特作文言一
<lb ed="J" n="0398b21"/>傳以申暢之。此一節先明性德也。</p></cb:div>
<lb ed="J" n="0398b22"/><cb:div type="orig"><p xml:id="pJ20p0398b2201">君子體仁足以長人。嘉會足以合禮。利物足以和義。
<lb ed="J" n="0398b23"/>貞固足以幹事。</p></cb:div>
<lb ed="J" n="0398b24"/><cb:div type="commentary"><p xml:id="pJ20p0398b2401" rend="margin-left:1em">此一節明修德也。</p></cb:div>
<lb ed="J" n="0398b25"/><cb:div type="orig"><p xml:id="pJ20p0398b2501">君子行此四德者。故曰乾。元亨利貞。</p></cb:div>
<lb ed="J" n="0398b26"/><cb:div type="commentary"><p xml:id="pJ20p0398b2601" rend="margin-left:1em">此一節結顯以修合性也。非君子之妙修。何能顯
<lb ed="J" n="0398b27"/>乾健之本性哉。</p>
<pb ed="J" xml:id="J20.B096.0398c" n="0398c"/>
<lb ed="J" n="0398c01"/><p xml:id="pJ20p0398c0101" rend="margin-left:1em">統論乾坤二義。約性則寂照之體。約修則明靜之
<lb ed="J" n="0398c02"/>德。約因則止觀之功。約果則定慧之嚴也。若性若
<lb ed="J" n="0398c03"/>修。若因若果。無非常樂我淨。常樂我淨之慧名一
<lb ed="J" n="0398c04"/>切種智。常樂我淨之定名首楞嚴定。所以乾坤各
<lb ed="J" n="0398c05"/>明元亨利貞四德也。今以儒理言之。則為仁義。禮
<lb ed="J" n="0398c06"/>智。若一往對釋者。仁是常德。體無遷故。禮是樂德。
<lb ed="J" n="0398c07"/>具莊嚴故。義是我德裁制自在故。智是淨德。無昏
<lb ed="J" n="0398c08"/>翳故。若互攝互含者。仁禮義智性恒故常。仁禮義
<lb ed="J" n="0398c09"/>智以為受用故樂。仁禮義智自在滿足故我。仁禮
<lb ed="J" n="0398c10"/>義智無雜無垢故淨。又四德無雜故為仁。四德周
<lb ed="J" n="0398c11"/>備故為禮。四德相攝故為義。四德為一切法本故
<lb ed="J" n="0398c12"/>為智也。</p></cb:div>
<lb ed="J" n="0398c13"/><cb:div type="orig"><p xml:id="pJ20p0398c1301">初九曰潛龍勿用。何謂也。子曰。龍德而隱者也。不易
<lb ed="J" n="0398c14"/>乎世。不成乎名。遯世無悶。不見是而無悶。樂則行之。
<lb ed="J" n="0398c15"/>憂則違之。確乎其不可拔。潛龍也。</p></cb:div>
<lb ed="J" n="0398c16"/><cb:div type="commentary"><p xml:id="pJ20p0398c1601" rend="margin-left:1em">約聖德釋。如文可解。若約理即釋者。龍德而隱。即
<lb ed="J" n="0398c17"/>所謂隱名如來藏也。昏迷倒惑。其理常存。故不易
<lb ed="J" n="0398c18"/>乎世。佛性之名未彰。故不成乎名。終日行而不自
<lb ed="J" n="0398c19"/>覺。枉入諸趣。然畢竟在凡不減。故遯世無悶。不見
<lb ed="J" n="0398c20"/>是而無悶。樂則行之。而行者亦是佛性。憂則違之。
<lb ed="J" n="0398c21"/>而違者亦是佛性。終日隨緣。終日不變。故確乎其
<lb ed="J" n="0398c22"/>不可拔也。</p></cb:div>
<lb ed="J" n="0398c23"/><cb:div type="orig"><p xml:id="pJ20p0398c2301">九二曰。見龍在田。利見大人。何謂也。子曰。龍德而正
<lb ed="J" n="0398c24"/>中者也。庸言之信。庸行之謹。閑邪存其誠。善世而不
<lb ed="J" n="0398c25"/>伐。德博而化。易曰。見龍在田。利見大人。君德也。</p></cb:div>
<lb ed="J" n="0398c26"/><cb:div type="commentary"><p xml:id="pJ20p0398c2601" rend="margin-left:1em">文亦可解。若約名字即佛釋者。庸言庸行。秖是身
<lb ed="J" n="0398c27"/>口七支。以知法性無染汙故。隨順修行尸波羅蜜。
<pb ed="J" xml:id="J20.B096.0399a" n="0399a"/>
<lb ed="J" n="0399a01"/>從此閑九界之邪。而存佛性之誠。初心一念圓解
<lb ed="J" n="0399a02"/>善根。<anchor xml:id="beg_3" type="cb-app"/>已<anchor xml:id="end_3"/>超三乘權學塵劫功德。而不自滿假。故其
<lb ed="J" n="0399a03"/>德雖博。亦不存德博之想。以成我慢也。發心畢竟
<lb ed="J" n="0399a04"/>二不別。如是二心先心難。故雖名字初心。<anchor xml:id="beg_4" type="cb-app"/>已<anchor xml:id="end_4"/>具佛
<lb ed="J" n="0399a05"/>知佛見而為君德。</p></cb:div>
<lb ed="J" n="0399a06"/><cb:div type="orig"><p xml:id="pJ20p0399a0601">九三曰。君子終日乾乾。夕惕若厲無咎。何謂也。子曰。
<lb ed="J" n="0399a07"/>君子進德修業。忠信所以進德也。修辭立其誠。所以
<lb ed="J" n="0399a08"/>居業也。如至至之。可與幾也。知終終之。可與存義也。
<lb ed="J" n="0399a09"/>是故居上位而不驕。在下位而不憂。故乾乾因其時
<lb ed="J" n="0399a10"/>而惕。雖危無咎矣。</p></cb:div>
<lb ed="J" n="0399a11"/><cb:div type="commentary"><p xml:id="pJ20p0399a1101" rend="margin-left:1em">忠信是存心之要。而正所以進德。修辭立誠。是進
<lb ed="J" n="0399a12"/>修之功。而正所以居業。此合外內之道也。可往則
<lb ed="J" n="0399a13"/>往是其幾。可止則止是其義。進退不失其道。故上
<lb ed="J" n="0399a14"/>下無不宜矣。若約佛法六即釋者。正觀行位中圓
<lb ed="J" n="0399a15"/>妙功夫也。直心正念真如。名為忠信。所以進德而
<lb ed="J" n="0399a16"/>為正行也。隨說法淨。則智慧淨。導利前人。化功歸
<lb ed="J" n="0399a17"/><anchor xml:id="beg_5" type="cb-app"/>己<anchor xml:id="end_5"/>。名為修辭立誠。所以居業而為助行也。知至至
<lb ed="J" n="0399a18"/>之是妙觀。知終終之是妙止。止觀雙行。定慧具足。
<lb ed="J" n="0399a19"/>則能上合諸佛慈力而不驕。下合眾生悲仰而不
<lb ed="J" n="0399a20"/>憂矣。</p></cb:div>
<lb ed="J" n="0399a21"/><cb:div type="orig"><p xml:id="pJ20p0399a2101">九四曰或躍在淵無咎。何謂也。子曰。上下無常。非為
<lb ed="J" n="0399a22"/>邪也。進退無恒。非離群也。君子進德修業。欲及時也。
<lb ed="J" n="0399a23"/>故無咎。</p></cb:div>
<lb ed="J" n="0399a24"/><cb:div type="commentary"><p xml:id="pJ20p0399a2401" rend="margin-left:1em">此正闡明舜禹避位。仍即登位之心事也。若約佛
<lb ed="J" n="0399a25"/>法者。直觀不思議境為上。用餘九法助成為下。心
<lb ed="J" n="0399a26"/>心欲趨薩婆若海為進。深觀六即不起上慢為退。
<lb ed="J" n="0399a27"/>欲及時者。欲于此生了辦大事也。此身不向今生
<pb ed="J" xml:id="J20.B096.0399b" n="0399b"/>
<lb ed="J" n="0399b01"/>度。更向何生度此身。設不證入圓住正位。不名度
<lb ed="J" n="0399b02"/>二死海。</p></cb:div>
<lb ed="J" n="0399b03"/><cb:div type="orig"><p xml:id="pJ20p0399b0301">九五曰。飛龍在天。利見大人。何謂也。子曰。同聲相應。
<lb ed="J" n="0399b04"/>同氣相求。水流濕。火就燥。雲從龍。風從虎。聖人作而
<lb ed="J" n="0399b05"/>萬物睹。本乎天者親上。本乎地者親下。則各從其類
<lb ed="J" n="0399b06"/>也。</p></cb:div>
<lb ed="J" n="0399b07"/><cb:div type="commentary"><p xml:id="pJ20p0399b0701" rend="margin-left:1em">此明聖人垂衣裳而天下治。初非有意有造作也。
<lb ed="J" n="0399b08"/>佛法釋者。如來成正覺時。悉見一切眾生成正覺。
<lb ed="J" n="0399b09"/>初地離異生性。入同生性。大樂歡喜。悉是此意。乃
<lb ed="J" n="0399b10"/>至證法身<anchor xml:id="beg_6" type="cb-app"/>已<anchor xml:id="end_6"/>。入普現色身三昧。在天同天。在人同
<lb ed="J" n="0399b11"/>人。皆所謂利見大人。法界六道所同仰也。</p></cb:div>
<lb ed="J" n="0399b12"/><cb:div type="orig"><p xml:id="pJ20p0399b1201">上九曰亢龍有悔。何謂也。子曰。貴而無位。高而無民。
<lb ed="J" n="0399b13"/>賢人在下位而無輔。是以動而有悔也。</p></cb:div>
<lb ed="J" n="0399b14"/><cb:div type="commentary"><p xml:id="pJ20p0399b1401" rend="margin-left:1em">李衷一曰。從來說聖人無亢。卻都從履滿招損上
<lb ed="J" n="0399b15"/>看。夫子乃以無位無民無輔表之。此堯舜有天下
<lb ed="J" n="0399b16"/>而不與之心也。非位喪民叛賢人離去之謂也。動
<lb ed="J" n="0399b17"/>字下得妙。無停思。無貳慮。天下極重難反之局。止
<lb ed="J" n="0399b18"/>在聖人一反掌間。致悔之由。止在一動。處亢之術。
<lb ed="J" n="0399b19"/>止在一悔。佛法釋者。法身不墮諸數。故貴而無位。
<lb ed="J" n="0399b20"/>佛果出九界表。故高而無民。寂光非等覺以下境
<lb ed="J" n="0399b21"/>界。故賢人在下位而無輔。是以究竟位中。必逆流
<lb ed="J" n="0399b22"/>而出。示同九界。還現嬰兒行及病行也。</p></cb:div>
<lb ed="J" n="0399b23"/><cb:div type="orig"><p xml:id="pJ20p0399b2301">潛龍勿用。下也。見龍在田。時舍也。終日乾乾。行事也。
<lb ed="J" n="0399b24"/>或躍在淵。自試也。飛龍在天。上治也。亢龍有悔。窮之
<lb ed="J" n="0399b25"/>災也。乾元用九。天下治也。</p></cb:div>
<lb ed="J" n="0399b26"/><cb:div type="commentary"><p xml:id="pJ20p0399b2601" rend="margin-left:1em">此以時位重釋六爻之義也用九而曰乾元。正顯
<lb ed="J" n="0399b27"/>乾卦全體大用。亦顯潛見惕躍飛亢。皆無首而皆
<pb ed="J" xml:id="J20.B096.0399c" n="0399c"/>
<lb ed="J" n="0399c01"/>吉。佛法釋者。理即佛為貶之極。故下。名字即佛。未
<lb ed="J" n="0399c02"/>有功夫。故時舍。五品位正修觀行。故行事。相似位
<lb ed="J" n="0399c03"/>擬欲證真。故自試。分證位八相成道故上治。究竟
<lb ed="J" n="0399c04"/>位不住涅槃。故窮之災。用九。則以修合性。故天下
<lb ed="J" n="0399c05"/>治也。</p></cb:div>
<lb ed="J" n="0399c06"/><cb:div type="orig"><p xml:id="pJ20p0399c0601">潛龍勿用。陽氣潛藏。見龍在田。天下文明。終日乾乾。
<lb ed="J" n="0399c07"/>與時偕行。或躍在淵。乾道乃革。飛龍在天。乃位乎天
<lb ed="J" n="0399c08"/>德。亢龍有悔。與時偕極。乾元用九。乃見天則。</p></cb:div>
<lb ed="J" n="0399c09"/><cb:div type="commentary"><p xml:id="pJ20p0399c0901" rend="margin-left:1em">此兼約德之與時。再釋六爻之義也。與時偕極。對
<lb ed="J" n="0399c10"/>與時偕行看。皆所謂時乘御天者也。乃見天則。則
<lb ed="J" n="0399c11"/>潛而勿用亦天則。乃至亢而有悔亦天則也。佛法
<lb ed="J" n="0399c12"/>釋者。佛性隱在眾生身中。故潛藏。一聞佛性。則知
<lb ed="J" n="0399c13"/>心佛眾生三無差別。故天下文明。念念與觀慧相
<lb ed="J" n="0399c14"/>應無間。故與時偕行。捨凡夫性。入聖人性。故乾道
<lb ed="J" n="0399c15"/>乃革。由證三德方坐道場。故位乎天德。天德者。天
<lb ed="J" n="0399c16"/>然之性德也。極則必返。證佛果者。必當同流九界。
<lb ed="J" n="0399c17"/>性必具修。全性起修。乃見性修不二之則。</p></cb:div>
<lb ed="J" n="0399c18"/><cb:div type="orig"><p xml:id="pJ20p0399c1801">乾元者。始而亨者也。利貞者。性情也。乾始能以美利
<lb ed="J" n="0399c19"/>利天下。不言所利。大矣哉。</p></cb:div>
<lb ed="J" n="0399c20"/><cb:div type="commentary"><p xml:id="pJ20p0399c2001" rend="margin-left:1em">前約仁禮義智四德。以釋元亨利貞。今更申明四
<lb ed="J" n="0399c21"/>德一以貫之。統惟屬乾。而非判然四物也。舉一乾
<lb ed="J" n="0399c22"/>字。必具元德。舉一元字。必統四德。元之大。即乾之
<lb ed="J" n="0399c23"/>大矣。</p></cb:div>
<lb ed="J" n="0399c24"/><cb:div type="orig"><p xml:id="pJ20p0399c2401">大哉乾乎。剛健中正。純粹精也。六爻發揮旁通情也。</p></cb:div>
<lb ed="J" n="0399c25"/><cb:div type="commentary"><p xml:id="pJ20p0399c2501" rend="margin-left:1em">乾具四德。而非定四。故大。故復以剛健等七字而
<lb ed="J" n="0399c26"/>深贊之。卦言其體。爻言其用。卦據其定。爻據其變。
<lb ed="J" n="0399c27"/>體大則用亦大。體剛健中正純粹精。則用亦剛健
<pb ed="J" xml:id="J20.B096.0400a" n="0400a"/>
<lb ed="J" n="0400a01"/>中正純粹精矣。</p></cb:div>
<lb ed="J" n="0400a02"/><cb:div type="orig"><p xml:id="pJ20p0400a0201">時乘六龍。以御天也。雲行雨施。天下平也。</p></cb:div>
<lb ed="J" n="0400a03"/><cb:div type="commentary"><p xml:id="pJ20p0400a0301" rend="margin-left:1em">上明乾德體必具用。此明聖人因用以得體也。佛
<lb ed="J" n="0400a04"/>法釋者。此章申明性必具修。修全在性也。佛性常
<lb ed="J" n="0400a05"/>住之理名為乾元。無一法不從此法界而始。無一
<lb ed="J" n="0400a06"/>法不由此法界而建立生長。亦無有一法而不即
<lb ed="J" n="0400a07"/>以此法界為其性情。所以佛性常住之理。遍能出
<lb ed="J" n="0400a08"/>生成就百界千如之法。而實無能生所生。能利所
<lb ed="J" n="0400a09"/>利。以要言之。即不變而隨緣。即隨緣而不變。豎窮
<lb ed="J" n="0400a10"/>橫遍。絕待難思。但可強名之曰大耳。其性雄猛物
<lb ed="J" n="0400a11"/>莫能壞。故名剛。依此性而發菩提心。能動無邊生
<lb ed="J" n="0400a12"/>死大海。故名健。非有無真俗之二邊。故名中。非斷
<lb ed="J" n="0400a13"/>常空假之偏法。故名正。佛性更無少法相雜。故名
<lb ed="J" n="0400a14"/>純。是萬法之體要。故名粹。無有一微塵處。而非佛
<lb ed="J" n="0400a15"/>性之充遍貫徹者。故名精。所以只此佛性乾體。法
<lb ed="J" n="0400a16"/>爾具足六爻始終修證之相。以旁通乎十界迷悟
<lb ed="J" n="0400a17"/>之情。此所謂性必具修也。聖人乘此即而常六之
<lb ed="J" n="0400a18"/>龍。以御合于六而常即之天。自既以修合性。遂能
<lb ed="J" n="0400a19"/>稱性起于身雲。施于法雨。悉使一切眾生同成正
<lb ed="J" n="0400a20"/>覺而天下平。此所謂全修在性也。</p></cb:div>
<lb ed="J" n="0400a21"/><cb:div type="orig"><p xml:id="pJ20p0400a2101">君子以成德為行。日可見之行也。潛之為言也。隱而
<lb ed="J" n="0400a22"/>未見。行而未成。是以君子弗用也。</p></cb:div>
<lb ed="J" n="0400a23"/><cb:div type="commentary"><p xml:id="pJ20p0400a2301" rend="margin-left:1em">此下六爻。皆但約修德。兼約通塞言之。佛法釋者。
<lb ed="J" n="0400a24"/>成德為行。謂依本自天成之性德而起行也。既全
<lb ed="J" n="0400a25"/>以性德為行。則狂心頓歇。歇即菩提。故為日可見
<lb ed="J" n="0400a26"/>之行也。然猶云潛者。以其雖則開悟。習漏未除。故
<lb ed="J" n="0400a27"/>佛性猶為虛妄煩惱所隱而未現。而正助二行。尚
<pb ed="J" xml:id="J20.B096.0400b" n="0400b"/>
<lb ed="J" n="0400b01"/>在觀行相似。未成般若解脫二德。是以君子必以
<lb ed="J" n="0400b02"/>修德成之。而弗專用此虛解也。</p></cb:div>
<lb ed="J" n="0400b03"/><cb:div type="orig"><p xml:id="pJ20p0400b0301">君子學以聚之。問以辯之。寬以居之。仁以行之。易曰
<lb ed="J" n="0400b04"/>見龍在田。利見大人君德也。</p></cb:div>
<lb ed="J" n="0400b05"/><cb:div type="commentary"><p xml:id="pJ20p0400b0501" rend="margin-left:1em">學問是聞慧。寬居是思慧。仁行是修慧。從三慧而
<lb ed="J" n="0400b06"/>入圓住。開佛知見。即名為佛。故云君德。</p></cb:div>
<lb ed="J" n="0400b07"/><cb:div type="orig"><p xml:id="pJ20p0400b0701">九三。重剛而不中。上不在天。下不在田。故乾乾因其
<lb ed="J" n="0400b08"/>時而惕。雖危無咎矣。</p></cb:div>
<lb ed="J" n="0400b09"/><cb:div type="commentary"><p xml:id="pJ20p0400b0901" rend="margin-left:1em">重剛者。自強不息。有進而無退也。不中者。不著中
<lb ed="J" n="0400b10"/>道而匆匆取證也。上不在天者。未登十地。入佛知
<lb ed="J" n="0400b11"/>見也。下不在田者。<anchor xml:id="beg_7" type="cb-app"/>已<anchor xml:id="end_7"/>超十住。開佛知見。因時而惕。
<lb ed="J" n="0400b12"/>正是不思議十行法門。遍入法界。而能行于非道。
<lb ed="J" n="0400b13"/>通達佛道。故雖危無咎。</p></cb:div>
<lb ed="J" n="0400b14"/><cb:div type="orig"><p xml:id="pJ20p0400b1401">九四。重剛而不中。上不在天。下不在田。中不在人。故
<lb ed="J" n="0400b15"/>或之。或之者。疑之也。故無咎。</p></cb:div>
<lb ed="J" n="0400b16"/><cb:div type="commentary"><p xml:id="pJ20p0400b1601" rend="margin-left:1em">重剛不中。亦如上說。中不在人。謂<anchor xml:id="beg_8" type="cb-app"/>已<anchor xml:id="end_8"/>超十行。示佛
<lb ed="J" n="0400b17"/>知見也。或之者。迴事向理。迴因向果。迴自向他。和
<lb ed="J" n="0400b18"/>融法界而無所偏倚。有似乎疑之也。疑者。擬議以
<lb ed="J" n="0400b19"/>成變化之謂。故雖似有修證之事。而實無事也。</p></cb:div>
<lb ed="J" n="0400b20"/><cb:div type="orig"><p xml:id="pJ20p0400b2001">夫大人者。與天地合其德。與日月合其明。與四時合
<lb ed="J" n="0400b21"/>其序。與鬼神合其吉凶。先天而天弗違。後天而奉天
<lb ed="J" n="0400b22"/>時。天且弗違。而況于人乎。況于鬼神乎。</p></cb:div>
<lb ed="J" n="0400b23"/><cb:div type="commentary"><p xml:id="pJ20p0400b2301" rend="margin-left:1em">十地入佛知見。如天普覆。如地普載。如日照晝。如
<lb ed="J" n="0400b24"/>月照夜。如四時次序之始終萬物。如鬼神吉凶之
<lb ed="J" n="0400b25"/>折攝群機。根本妙智。窮法界無始之始。差別妙智。
<lb ed="J" n="0400b26"/>建法界無時之時。理既相契弗違。則凡人與鬼神。
<lb ed="J" n="0400b27"/>總囿于一理者。安得不相順而利見哉。</p></cb:div>
<pb ed="J" xml:id="J20.B096.0400c" n="0400c"/>
<lb ed="J" n="0400c01"/><cb:div type="orig"><p xml:id="pJ20p0400c0101">亢之為言也。知進而不知退。知存而不知亡。知得而
<lb ed="J" n="0400c02"/>不知喪。其唯聖人乎。知進退存亡而不失其正者。其
<lb ed="J" n="0400c03"/>唯聖人乎。</p></cb:div>
<lb ed="J" n="0400c04"/><cb:div type="commentary"><p xml:id="pJ20p0400c0401" rend="margin-left:1em">凡有慧無定者。惟知佛性之可尚。而不知法身之
<lb ed="J" n="0400c05"/>能流轉五道也。惟知佛性之無所不在。而不知背
<lb ed="J" n="0400c06"/>覺合塵之不亡而亡也。惟知高談理性之為得。而
<lb ed="J" n="0400c07"/>不知撥無修證之為喪也。惟聖人能知進退存亡
<lb ed="J" n="0400c08"/>之差別。而進亦佛性。退亦佛性。存亦佛性。亡亦佛
<lb ed="J" n="0400c09"/>性。進退存亡不曾增減佛性。佛性不礙進退存亡
<lb ed="J" n="0400c10"/>故全性起修。全修在性。而不失其正也。若徒恃佛
<lb ed="J" n="0400c11"/>性。不幾亢而非龍乎。又約究竟位中解者。示現成
<lb ed="J" n="0400c12"/>佛是知進。示現九界是知退。示現聖行梵行嬰兒
<lb ed="J" n="0400c13"/>行是知存。示現病行是知亡。而于佛果智斷無所
<lb ed="J" n="0400c14"/>缺減。是不失其正也。</p></cb:div></cb:div>
<lb ed="J" n="0400c15"/><cb:div type="other"><cb:mulu type="其他" level="2">坤</cb:mulu><cb:div type="orig"><p xml:id="pJ20p0400c1501"><figure><graphic url="../figures/J/J20p0400_01.gif"></graphic></figure><note place="inline">坤下坤上</note></p>
<lb ed="J" n="0400c16"/><p xml:id="pJ20p0400c1601">坤。元亨。利牝馬之貞。君子有攸往。先迷後得主利。西
<lb ed="J" n="0400c17"/>南得朋。東北喪朋。安貞吉。</p></cb:div>
<lb ed="J" n="0400c18"/><cb:div type="commentary"><p xml:id="pJ20p0400c1801" rend="margin-left:1em">六畫皆陰。故名為坤。坤者。順也。在天為陰。在地為
<lb ed="J" n="0400c19"/>柔。在人為仁。在性為寂。在修為止。又在器界為載。
<lb ed="J" n="0400c20"/>在根身為腹為腑臟。在家為妻。在國為臣。順則所
<lb ed="J" n="0400c21"/>行無逆。故亦元亨。然必利牝馬之貞。隨順牡馬而
<lb ed="J" n="0400c22"/>不亂。其在君子之體坤德以修道也。必先用乾智
<lb ed="J" n="0400c23"/>以開圓解。然後用此坤行以卒成之。若未有智解。
<lb ed="J" n="0400c24"/>先修定行。則必成暗證之迷。惟隨智後用之。則得
<lb ed="J" n="0400c25"/>主而有利。如目足並運。安隱入清涼池。亦如巧力
<lb ed="J" n="0400c26"/>並具。能中于百步之外也。若往西南。則但得陰之
<lb ed="J" n="0400c27"/>朋類。如水濟水。不堪成事。若往東北。則喪其陰之
<pb ed="J" xml:id="J20.B096.0401a" n="0401a"/>
<lb ed="J" n="0401a01"/>朋黨。而與智慧相應。方安于定慧均平之貞而吉
<lb ed="J" n="0401a02"/>也。</p></cb:div>
<lb ed="J" n="0401a03"/><cb:div type="orig"><p xml:id="pJ20p0401a0301">彖曰。至哉坤元。萬物資生。乃順承天。坤厚載物。德合
<lb ed="J" n="0401a04"/>無疆。含弘光大。品物咸亨。牝馬地類。行地無疆。柔順
<lb ed="J" n="0401a05"/>利貞。君子攸行。先迷失道。後順得常。西南得朋。乃與
<lb ed="J" n="0401a06"/>類行。東北喪朋。乃終有慶。安貞之吉。應地無疆。</p></cb:div>
<lb ed="J" n="0401a07"/><cb:div type="commentary"><p xml:id="pJ20p0401a0701" rend="margin-left:1em">此傳詳釋彖辭。先約地道明坤四德。次明君子體
<lb ed="J" n="0401a08"/>坤德而應地道也。資始所以稟氣。資生所以成形。
<lb ed="J" n="0401a09"/>由稟氣故。方得成形。故名順承天也。德合無疆。言
<lb ed="J" n="0401a10"/>其與天合德。西南。則兌離以及于巽。皆陰之類。東
<lb ed="J" n="0401a11"/>北。則震艮以至坎乾。可賴之以終吉矣。佛法釋者。
<lb ed="J" n="0401a12"/>以坤表多所含蓄而無積聚之如來藏性。約智名
<lb ed="J" n="0401a13"/>乾。約理名坤。約照名乾。約寂名坤。又可約性名乾。
<lb ed="J" n="0401a14"/>約修名坤。又可修中慧行名乾。行行名坤。乾坤實
<lb ed="J" n="0401a15"/>無先後。以喻理智一如。寂照不二。性修交徹。福慧
<lb ed="J" n="0401a16"/>互嚴。今于無先後中說先後者。由智故顯理。由照
<lb ed="J" n="0401a17"/>故顯寂。由性故起修。由慧故導福。而理與智冥。寂
<lb ed="J" n="0401a18"/>與照一。修與性合。福與慧融。故曰至哉坤元。萬物
<lb ed="J" n="0401a19"/>資生。乃順承天也。稱理之行。自利利他。一行一切
<lb ed="J" n="0401a20"/>行。故德合于無疆之智而含弘光大也。牝馬行地。
<lb ed="J" n="0401a21"/>雖順而健。三昧隨智慧行。所以為佛之三昧也。夫
<lb ed="J" n="0401a22"/>五度如盲。般若如導。若以福行為先。則佛知見未
<lb ed="J" n="0401a23"/>開。未免落于旁蹊曲徑而失道。惟以智導行。行順
<lb ed="J" n="0401a24"/>于智。則智常而行亦常。故西南得朋。不過與類俱
<lb ed="J" n="0401a25"/>行而<anchor xml:id="beg_9" type="cb-app"/>已<anchor xml:id="end_9"/>。惟東北喪朋。則于一一行中具見佛性。而
<lb ed="J" n="0401a26"/>行行無非法界。當體絕待。終有慶矣。所以安貞之
<lb ed="J" n="0401a27"/>吉。定慧均平。乃可應如來藏性之無疆也。</p></cb:div>
<pb ed="J" xml:id="J20.B096.0401b" n="0401b"/>
<lb ed="J" n="0401b01"/><cb:div type="orig"><p xml:id="pJ20p0401b0101">象曰。地勢坤。君子以厚德載物。</p></cb:div>
<lb ed="J" n="0401b02"/><cb:div type="commentary"><p xml:id="pJ20p0401b0201" rend="margin-left:1em">性德本厚。所以地勢亦厚。今法地勢以厚積其德。
<lb ed="J" n="0401b03"/>荷載群品。正以修合性之真學也。</p></cb:div>
<lb ed="J" n="0401b04"/><cb:div type="orig"><p xml:id="pJ20p0401b0401">初六。履霜堅冰至。象曰。履霜堅冰。陰始凝也。馴致其
<lb ed="J" n="0401b05"/>道。至堅冰也。</p></cb:div>
<lb ed="J" n="0401b06"/><cb:div type="commentary"><p xml:id="pJ20p0401b0601" rend="margin-left:1em">此爻其靜為垢。其變為復。垢則必至于坤。復則必
<lb ed="J" n="0401b07"/>至于乾。皆所謂馴致其道者也。</p><p xml:id="pJ20p0401b0713" rend="margin-left:1em;inline">問曰。乾坤之初爻。
<lb ed="J" n="0401b08"/>等耳。乾胡誡以勿用。坤胡決其必至乎。</p><p xml:id="pJ20p0401b0816" rend="margin-left:1em;inline">答曰。陽性
<lb ed="J" n="0401b09"/>動。妄動。恐其洩也。故誡之。陰性靜。安靜則有成也。
<lb ed="J" n="0401b10"/>故決之。積善積惡。皆如履霜。餘慶餘殃。皆如堅冰。
<lb ed="J" n="0401b11"/>陽亦有剛善剛惡。陰亦有柔善柔惡。不當偏作陰
<lb ed="J" n="0401b12"/>柔邪惡釋之。說統云。善乾惡坤。此晉魏大謬處。九
<lb ed="J" n="0401b13"/>家易曰。霜者。乾之命。堅冰者。陰功成也。京氏曰。陰
<lb ed="J" n="0401b14"/>雖柔順。氣則堅剛。為無邪氣也。陰中有陽。氣積萬
<lb ed="J" n="0401b15"/>象。孫聞斯曰。隤霜不殺菽。冬無冰。春秋皆為記異。
<lb ed="J" n="0401b16"/>然時霜而霜。時冰而冰。正令正道。以堅冰為至。而
<lb ed="J" n="0401b17"/>至之自初也。如是謂凝謂順。冰畢竟是陰之所結。
<lb ed="J" n="0401b18"/>然惟陽伏于內。故陰氣外沍而為冰。聖人於乾曰
<lb ed="J" n="0401b19"/>為冰。明是此處註腳。馴致二字。正表坤德之順處。
<lb ed="J" n="0401b20"/>腳跟無霜。不秋而凋。面孔無血。見敵輒走。若約佛
<lb ed="J" n="0401b21"/>法釋者。乾之六爻。兼性修而言之。坤之六爻。皆約
<lb ed="J" n="0401b22"/>修德定行而言。初上二爻。表世間味禪之始終。中
<lb ed="J" n="0401b23"/>間四爻。表禪波羅蜜具四種也。二即世間淨禪。而
<lb ed="J" n="0401b24"/>達實相。三即亦世間亦出世禪。四即出世間禪。五
<lb ed="J" n="0401b25"/>即非世間非出世禪。又借乾爻對釋。初九有慧無
<lb ed="J" n="0401b26"/>定。故勿用。欲以養成其定。初六以定含慧。故如履
<lb ed="J" n="0401b27"/>霜若馴致之。則為堅冰之乾德。九二中道妙慧。故
<pb ed="J" xml:id="J20.B096.0401c" n="0401c"/>
<lb ed="J" n="0401c01"/>利見大人。六二中道妙定。故無不利。九三慧過于
<lb ed="J" n="0401c02"/>定。故惕厲而無咎。六三定有其慧。故含章而可貞。
<lb ed="J" n="0401c03"/>九四慧與定俱。故或躍而可。進。六四定過于慧。故
<lb ed="J" n="0401c04"/>括囊而無譽。九五大慧中正。故在天而利見。六五
<lb ed="J" n="0401c05"/>大定即慧。故黃裳而元吉。亢以慧有定而知悔。戰
<lb ed="J" n="0401c06"/>則定無慧而道窮也。又約乾為正行。坤為助行者。
<lb ed="J" n="0401c07"/>坤之六爻即表六度。布施如履霜。馴之可致堅冰。
<lb ed="J" n="0401c08"/>冰者。乾德之象。故云乾為冰也。持戒則直方大。攝
<lb ed="J" n="0401c09"/>律儀故直。攝善法故方。攝眾生故大。忍辱為含章。
<lb ed="J" n="0401c10"/>力中最故。精進如括囊。于法無遺失故。禪定如黃
<lb ed="J" n="0401c11"/>裳。中道妙定遍法界故。智慧如龍戰。破煩惱賊故。</p></cb:div>
<lb ed="J" n="0401c12"/><cb:div type="orig"><p xml:id="pJ20p0401c1201">六二。直方大。不習無不利。象曰。六二之動。直以方也。
<lb ed="J" n="0401c13"/>不習無不利。地道光也。</p></cb:div>
<lb ed="J" n="0401c14"/><cb:div type="commentary"><p xml:id="pJ20p0401c1401" rend="margin-left:1em">純柔中正。順之至也。順理故直。依理而動故方。既
<lb ed="J" n="0401c15"/>直且方。則必大矣。此地道本具之德。非關習也。佛
<lb ed="J" n="0401c16"/>法釋者。世間淨禪即是實相。故直方大。正念真如
<lb ed="J" n="0401c17"/>為直。定之體也。善法無缺為方。定之相也。功德廣
<lb ed="J" n="0401c18"/>博為大。定之用也。世間淨禪法爾本具實相三德。
<lb ed="J" n="0401c19"/>能于根本禪中通達實相。故不習而無不利也。向
<lb ed="J" n="0401c20"/>淨禪中。覷實相理。名之為動。動則三德之理現前。
<lb ed="J" n="0401c21"/>于禪開秘密藏。故地道光。</p></cb:div>
<lb ed="J" n="0401c22"/><cb:div type="orig"><p xml:id="pJ20p0401c2201">六三。含章可貞。或從王事。無成有終。象曰。含章可貞。
<lb ed="J" n="0401c23"/>以時發也。或從王事。知光大也。</p></cb:div>
<lb ed="J" n="0401c24"/><cb:div type="commentary"><p xml:id="pJ20p0401c2401" rend="margin-left:1em">蘇眉山曰。三有陽德。苟用其陽。則非所以為坤也。
<lb ed="J" n="0401c25"/>故有章而含之。有章則可以為正矣。然以其可正
<lb ed="J" n="0401c26"/>而遂專之。亦非所以為坤也。故從事而不造事。無
<lb ed="J" n="0401c27"/>成而代有終。佛法釋者。亦世間亦出世禪。亦愛亦
<pb ed="J" xml:id="J20.B096.0402a" n="0402a"/>
<lb ed="J" n="0402a01"/>策。故含章而可貞或從一乘無上王三昧事。則借
<lb ed="J" n="0402a02"/>此可發出世上上妙智而有終。不復成次第禪矣。</p></cb:div>
<lb ed="J" n="0402a03"/><cb:div type="orig"><p xml:id="pJ20p0402a0301">六四。括囊。無咎無譽。象曰。括囊無咎。慎不害也。</p></cb:div>
<lb ed="J" n="0402a04"/><cb:div type="commentary"><p xml:id="pJ20p0402a0401" rend="margin-left:1em">得陰之正。而處于上卦之下。位高任重。故括囊以
<lb ed="J" n="0402a05"/>自慎焉。吳幼清曰。坤體虛而容物。囊之象也。四變
<lb ed="J" n="0402a06"/>為奇。塞壓其上。猶括結囊之上口。人之謹閉其口
<lb ed="J" n="0402a07"/>而不言。亦猶是也。蘇眉山曰。咎與譽。人之所不能
<lb ed="J" n="0402a08"/>免也。出乎咎。必入乎譽。脫乎譽。必罹乎咎。咎所以
<lb ed="J" n="0402a09"/>致罪。而譽所以致疑也。甚矣。無譽之難也。佛法釋
<lb ed="J" n="0402a10"/>者。出世間禪切忌取證。取證則墮聲聞辟支佛地。
<lb ed="J" n="0402a11"/>雖無生死之咎。亦無利他之譽矣。若能慎其誓願。
<lb ed="J" n="0402a12"/>不取小證。則不為大乘之害也。</p></cb:div>
<lb ed="J" n="0402a13"/><cb:div type="orig"><p xml:id="pJ20p0402a1301">六五。黃裳元吉。象曰。黃裳元吉。文在中也。</p></cb:div>
<lb ed="J" n="0402a14"/><cb:div type="commentary"><p xml:id="pJ20p0402a1401" rend="margin-left:1em">黃者。中色。君之德也。裳者。下飾。臣之職也。三分天
<lb ed="J" n="0402a15"/>下有其二。以服事殷。斯之謂乎。佛法釋者。非世間
<lb ed="J" n="0402a16"/>非出世禪。禪即中道實相。故黃。不起滅定。現諸威
<lb ed="J" n="0402a17"/>儀。同流九界。故如裳。此真無上菩提法門。故元吉
<lb ed="J" n="0402a18"/>定慧莊嚴。名之曰文。全修在性。名文在中。</p></cb:div>
<lb ed="J" n="0402a19"/><cb:div type="orig"><p xml:id="pJ20p0402a1901">上六。龍戰于野。其血玄黃。象曰。龍戰于野。其道窮也。</p></cb:div>
<lb ed="J" n="0402a20"/><cb:div type="commentary"><p xml:id="pJ20p0402a2001" rend="margin-left:1em">其靜為夬。其變為剝。皆有戰之義焉。善極則斷惡
<lb ed="J" n="0402a21"/>必盡。惡極則斷善必盡。故窮則必戰。戰則必有一
<lb ed="J" n="0402a22"/>傷也。陳旻昭曰。此天地既<anchor xml:id="beg_a" type="cb-app"/>已<anchor xml:id="end_a"/>定位。而震龍欲出。故
<lb ed="J" n="0402a23"/>戰于野也。震為龍。為玄黃。氣<anchor xml:id="beg_b" type="cb-app"/>已<anchor xml:id="end_b"/>盛故為血。窮乎上
<lb ed="J" n="0402a24"/>者必反下。故為屯卦之初爻。夫乾坤立而有君。故
<lb ed="J" n="0402a25"/>次之以屯。有君則有師。故次之以蒙。屯明君道。蒙
<lb ed="J" n="0402a26"/>明師道。乾坤即天地父母。合而言之。天地君親師
<lb ed="J" n="0402a27"/>也。佛法釋者。無想天灰凝五百劫而墮落。非非想
<pb ed="J" xml:id="J20.B096.0402b" n="0402b"/>
<lb ed="J" n="0402b01"/>天八萬大劫而還作飛狸牛蟲。乃至四禪無聞比
<lb ed="J" n="0402b02"/>丘墮阿鼻獄。皆偏用定。而不知以慧濟之。故至于
<lb ed="J" n="0402b03"/>如此之窮。</p></cb:div>
<lb ed="J" n="0402b04"/><cb:div type="orig"><p xml:id="pJ20p0402b0401">用六。利永貞。象曰。用六永貞。以大終也。</p></cb:div>
<lb ed="J" n="0402b05"/><cb:div type="commentary"><p xml:id="pJ20p0402b0501" rend="margin-left:1em">此總明百九十二陰爻所以用六而不用八之旨
<lb ed="J" n="0402b06"/>也。八為少陰。靜而不變。六為老陰。動而變陽。今筮
<lb ed="J" n="0402b07"/>得坤卦。六爻皆六。則變為乾卦。不惟順承乎天。亦
<lb ed="J" n="0402b08"/>且為天行之健矣。佛法釋者。用八如不發慧之定。
<lb ed="J" n="0402b09"/>用六如發慧之定。發慧之定。一切皆應久修習之。
<lb ed="J" n="0402b10"/>禪波羅蜜至佛方究竟滿。故曰大終。</p></cb:div>
<lb ed="J" n="0402b11"/><cb:div type="orig"><p xml:id="pJ20p0402b1101">文言曰。坤。至柔而動也剛。至靜而德方。後得主而有
<lb ed="J" n="0402b12"/>常。含萬物而化光。坤道其順乎。承天而時行。</p></cb:div>
<lb ed="J" n="0402b13"/><cb:div type="commentary"><p xml:id="pJ20p0402b1301" rend="margin-left:1em">此仍以地道申贊坤之德也。贊乾。則自元而亨而
<lb ed="J" n="0402b14"/>利而貞。贊坤。則自貞而利而亨而元。乾之始必徹
<lb ed="J" n="0402b15"/>終。而坤之終必徹始也。文並可知。佛法釋者。即是
<lb ed="J" n="0402b16"/>直贊禪波羅蜜。以其住寂滅地。故至柔至靜。以其
<lb ed="J" n="0402b17"/>能起神通變化。普應群機。感而遂通。故動剛德方。
<lb ed="J" n="0402b18"/>由般若為導而成。故後得主而有常。所謂般若常
<lb ed="J" n="0402b19"/>故禪亦常也。于禪中具足萬行。一一妙行與智相
<lb ed="J" n="0402b20"/>應。導利含識。故含萬物而化光。非智不禪。故坤道
<lb ed="J" n="0402b21"/>為順。非禪不智。故承天時行也。</p></cb:div>
<lb ed="J" n="0402b22"/><cb:div type="orig"><p xml:id="pJ20p0402b2201">積善之家。必有餘慶。積不善之家。必有餘殃。臣弒其
<lb ed="J" n="0402b23"/>君。子弒其父。非一朝一夕之故。其所由來者漸矣。由
<lb ed="J" n="0402b24"/>辯之不早辯也。易曰履霜堅冰至。蓋言順也。</p></cb:div>
<lb ed="J" n="0402b25"/><cb:div type="commentary"><p xml:id="pJ20p0402b2501" rend="margin-left:1em">順。即馴致其道之謂。洪化昭曰。臣而順。必不弒君。
<lb ed="J" n="0402b26"/>子而順。必不弒父。此正所謂辯之于早者。不作慎
<lb ed="J" n="0402b27"/>字解。陳非白問曰。何故積善餘慶積惡餘殃。不發</p>
<pb ed="J" xml:id="J20.B096.0402c" n="0402c"/>
<lb ed="J" n="0402c01"/><p xml:id="pJ20p0402c0101" rend="margin-left:1em">明于乾之初爻。而明于坤之初爻耶。答曰。乾是智
<lb ed="J" n="0402c02"/>巧。坤是聖力。非智巧則不能知善知惡。非聖力則
<lb ed="J" n="0402c03"/>不能積善積惡。故曰乾知大始坤作成物。佛法釋
<lb ed="J" n="0402c04"/>者。十善為善。十惡為不善。無漏為善。有漏為不善。
<lb ed="J" n="0402c05"/>利他為善。自利為不善。中道為善。二邊為不善。圓
<lb ed="J" n="0402c06"/>中為善。但中為不善。善即君父之義。不善即臣子
<lb ed="J" n="0402c07"/>之義。以善統御不善。則不善即善之臣子。以不善
<lb ed="J" n="0402c08"/>妨礙于善。則善遂為不善所障。如君父之被弒矣。
<lb ed="J" n="0402c09"/>所以千里之行。始于一步。必宜辯之于早也。</p></cb:div>
<lb ed="J" n="0402c10"/><cb:div type="orig"><p xml:id="pJ20p0402c1001">直其正也方其義也。君子敬以直內。義以方外。敬義
<lb ed="J" n="0402c11"/>立而德不孤。直方大。不習無不利。則不疑其所行也。</p></cb:div>
<lb ed="J" n="0402c12"/><cb:div type="commentary"><p xml:id="pJ20p0402c1201" rend="margin-left:1em">惟正故直。惟義故方。直方皆本具之德。而敬之一
<lb ed="J" n="0402c13"/>字。乃君子修道之要術也。敬即至順。順則必直且
<lb ed="J" n="0402c14"/>方。而德不孤。可謂大矣。佛法釋者。正念真如。是定
<lb ed="J" n="0402c15"/>之內體。具一切義。而無減缺。是定之外相。既具內
<lb ed="J" n="0402c16"/>體外相。則必大用現前而德不孤。所以于禪開秘
<lb ed="J" n="0402c17"/>密藏。了了見于佛性而無疑也。</p></cb:div>
<lb ed="J" n="0402c18"/><cb:div type="orig"><p xml:id="pJ20p0402c1801">陰雖有美含之。以從王事。弗敢成也。地道也。妻道也。
<lb ed="J" n="0402c19"/>臣道也。地道無成。而代有終也。</p></cb:div>
<lb ed="J" n="0402c20"/><cb:div type="commentary"><p xml:id="pJ20p0402c2001" rend="margin-left:1em">文義可知佛法釋者。亦世間亦出世禪。雖即具足
<lb ed="J" n="0402c21"/>實相之美。但含而未發。以此為王三昧之助。弗宜
<lb ed="J" n="0402c22"/>偏修以至成也。蓋禪定隨智慧行。如地承天。如妻
<lb ed="J" n="0402c23"/>隨夫。如臣輔君。然智慧不得禪定。則不能終其自
<lb ed="J" n="0402c24"/>利利他之事。故禪定能代有終也。</p></cb:div>
<lb ed="J" n="0402c25"/><cb:div type="orig"><p xml:id="pJ20p0402c2501">天地變化。草木蕃。天地閉。賢人隱。易曰括囊無咎無
<lb ed="J" n="0402c26"/>譽。蓋言謹也。</p></cb:div>
<lb ed="J" n="0402c27"/><cb:div type="commentary"><p xml:id="pJ20p0402c2701" rend="margin-left:1em">能謹則可以成變化。變化則草木亦蕃。不謹則天
<pb ed="J" xml:id="J20.B096.0403a" n="0403a"/>
<lb ed="J" n="0403a01"/>地必閉。閉則雖賢人亦隱矣。安得不括囊哉。佛法
<lb ed="J" n="0403a02"/>釋者。定慧變化。則三草二木各得潤澤生長。若入
<lb ed="J" n="0403a03"/>于出世果證。則灰身泯智。而無利生之事矣。故修
<lb ed="J" n="0403a04"/>此法門者不可以不謹也。</p></cb:div>
<lb ed="J" n="0403a05"/><cb:div type="orig"><p xml:id="pJ20p0403a0501">君子黃中通理。正位居體。美在其中。而暢于四支。發
<lb ed="J" n="0403a06"/>于事業。美之至也。</p></cb:div>
<lb ed="J" n="0403a07"/><cb:div type="commentary"><p xml:id="pJ20p0403a0701" rend="margin-left:1em">黃是中色。即表中德。德雖在中。而通乎腠理。故雖
<lb ed="J" n="0403a08"/>屬正位。仍居四體。此釋黃裳義也。美在其中等。重
<lb ed="J" n="0403a09"/>牒上義以釋元吉之義。佛法釋者。以黃中三昧。而
<lb ed="J" n="0403a10"/>通達實相之理。實相雖名正位。遍入一切諸法而
<lb ed="J" n="0403a11"/>居眾體。蓋惟深證非世間非出世上上之禪。故能
<lb ed="J" n="0403a12"/>暢于四支。發于事業。而三輪不思議化。普利法界。
<lb ed="J" n="0403a13"/>乃為美之至也。</p></cb:div>
<lb ed="J" n="0403a14"/><cb:div type="orig"><p xml:id="pJ20p0403a1401">陰疑于陽必戰為其嫌于無陽也。故稱龍焉。猶未離
<lb ed="J" n="0403a15"/>其類也。故稱血焉。夫玄黃者。天地之雜也。天玄而地
<lb ed="J" n="0403a16"/>黃。</p></cb:div>
<lb ed="J" n="0403a17"/><cb:div type="commentary"><p xml:id="pJ20p0403a1701" rend="margin-left:1em">夫陰陽皆本于太極。則本一體。何至相疑而戰哉。
<lb ed="J" n="0403a18"/>陽者見之謂之陽。不知與陰同體。故疑陰而必戰。
<lb ed="J" n="0403a19"/>陰者見之謂之陰。不知與陽同體。故亦疑陽而必
<lb ed="J" n="0403a20"/>戰。方陰之盛而戰陽。則有似乎無陽。故稱龍。以明
<lb ed="J" n="0403a21"/>陽本未嘗無焉。逮陰之動而變陽。則似離乎陰類。
<lb ed="J" n="0403a22"/>故稱血。以明陰仍未離類焉。夫惟動而將變。故玄
<lb ed="J" n="0403a23"/>黃相雜耳。變定之後。天玄地黃。豈可雜哉。子韶風
<lb ed="J" n="0403a24"/>草頌云。君子何嘗去小人。小人如草去還生。但令
<lb ed="J" n="0403a25"/>鼓舞心歸化。不必區區務力爭。得此旨者。可以立
<lb ed="J" n="0403a26"/>消朋黨之禍。不然。君子疑嫌小人。小人亦疑嫌君
<lb ed="J" n="0403a27"/>子。不至于兩敗俱傷者幾希矣。佛法釋者。始則誤
<pb ed="J" xml:id="J20.B096.0403b" n="0403b"/>
<lb ed="J" n="0403b01"/>認四禪為四果。及至後陰相現。則反疑四果不受
<lb ed="J" n="0403b02"/>後有之說為虛。而起謗佛之心。是必戰也。然世間
<lb ed="J" n="0403b03"/>豈無真證四果智德者耶。故稱龍。以顯四果之非
<lb ed="J" n="0403b04"/>虛焉。彼雖自謂四果。止是暗證味禪實未離于生
<lb ed="J" n="0403b05"/>死之類。故稱血。以定其類焉。夫玄黃者。定慧俱傷
<lb ed="J" n="0403b06"/>之象也。以定傷慧。慧傷而定亦傷。然此但約修德。
<lb ed="J" n="0403b07"/>故言傷耳。若本有寂照之性。則玄自玄。黃自黃。雖
<lb ed="J" n="0403b08"/>闡提亦不能斷性善。雖昏迷倒惑。其理常存。豈可
<lb ed="J" n="0403b09"/>得而雜哉。又觀心釋者。陰陽各論善惡。今且以陰
<lb ed="J" n="0403b10"/>為惡。以陽為善。善惡無性。同一如來藏性。何疑何
<lb ed="J" n="0403b11"/>戰。惟不達性善性惡者。則有無相傾。起輪迴見而
<lb ed="J" n="0403b12"/>必戰。戰則埋沒無性之妙性。似乎無陽。故稱龍以
<lb ed="J" n="0403b13"/>顯性善之不斷焉。既以善惡相抗則二俱有漏。故
<lb ed="J" n="0403b14"/>稱血以顯未離生死類焉。夫善惡相傾奪者。由未
<lb ed="J" n="0403b15"/>達妙性體一。而徒見幻妄事相之相雜也。實則天
<lb ed="J" n="0403b16"/>玄地黃。性不可改。何嫌何疑。何法可相戰耶。善惡
<lb ed="J" n="0403b17"/>不同。而同是一性。如玄黃不同。而同是眼識相分。
<lb ed="J" n="0403b18"/>天地不同。而同一太極。又如妍媸影像不同。而同
<lb ed="J" n="0403b19"/>在一鏡也。若知不同而同。則決不敵對相除而成
<lb ed="J" n="0403b20"/>戰。若知同而不同。則決應熏習無漏善種以轉惡
<lb ed="J" n="0403b21"/>矣。</p></cb:div></cb:div></cb:div>
<lb ed="J" n="0403b22"/><cb:juan fun="close" n="1"><cb:jhead>周易禪解卷第一</cb:jhead></cb:juan>
<lb ed="J" n="0403b23"/><cb:div type="w"><p xml:id="pJ20p0403b2301" rend="margin-left:1em">祖堂修如捐貲刻</p></cb:div>
</body>
<back>
<cb:div type="apparatus">
<head>校勘記</head>
<p>
<choice cb:resp="#resp1" cb:from="#beg_1" cb:to="#end_1"><corr>已</corr><sic>巳</sic></choice>
<choice cb:resp="#resp1" cb:from="#beg_2" cb:to="#end_2"><corr>姤</corr><sic>垢</sic></choice>
<choice cb:resp="#resp1" cb:from="#beg_3" cb:to="#end_3"><corr>已</corr><sic>巳</sic></choice>
<choice cb:resp="#resp1" cb:from="#beg_4" cb:to="#end_4"><corr>已</corr><sic>巳</sic></choice>
<choice cb:resp="#resp1" cb:from="#beg_5" cb:to="#end_5"><corr>己</corr><sic>巳</sic></choice>
<choice cb:resp="#resp1" cb:from="#beg_6" cb:to="#end_6"><corr>已</corr><sic>巳</sic></choice>
<choice cb:resp="#resp1" cb:from="#beg_7" cb:to="#end_7"><corr>已</corr><sic>巳</sic></choice>
<choice cb:resp="#resp1" cb:from="#beg_8" cb:to="#end_8"><corr>已</corr><sic>巳</sic></choice>
<choice cb:resp="#resp1" cb:from="#beg_9" cb:to="#end_9"><corr>已</corr><sic>巳</sic></choice>
<choice cb:resp="#resp1" cb:from="#beg_a" cb:to="#end_a"><corr>已</corr><sic>巳</sic></choice>
<choice cb:resp="#resp1" cb:from="#beg_b" cb:to="#end_b"><corr>已</corr><sic>巳</sic></choice>
</p>
</cb:div>
</back></text></TEI>