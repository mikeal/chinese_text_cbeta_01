<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="J26nB183">
<teiHeader>
<fileDesc>
		<titleStmt>
			<title>Jiaxing Canon, Electronic version, No. B183 雪竇石奇禪師語錄</title>
			<author>清 通雲說　行正等編錄</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.10 $<date>$Date: 2012/06/27 08:13:33 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
	</editionStmt>
	<extent>15卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/06/27 08:13:33 $</date>
	</publicationStmt>
	<sourceDesc>
		<bibl>Jiaxing Canon Vol. 26, No. B183 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Input by CBETA(first version), Input by CBETA(second version), Text as provided by LINDEN</p>
		<p xml:lang="zh" cb:type="ly">CBETA 人工輸入（版本一），CBETA 人工輸入（版本二），LINDEN 大德提供</p>
	</projectDesc>
</encodingDesc>
<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2008-09-18T16:13:34">Zhou Bang-Xin (ed.) Created initial TEI XML version with BASICX.BAT</change>

</revisionDesc>
</teiHeader>
<text><body>
<cb:mulu type="其他" level="1">法語</cb:mulu><cb:mulu type="其他" level="2">復林文侯集侯兄弟</cb:mulu><cb:div type="other">
<pb ed="J" xml:id="J26.B183.0515c" n="0515c"/>
<lb ed="J" n="0515c01"/><milestone unit="juan" n="10"/><cb:mulu type="卷" n="10"></cb:mulu><cb:juan fun="open" n="10"><cb:jhead>雪竇石奇禪師語錄卷第十</cb:jhead></cb:juan>
<lb ed="J" n="0515c02"/><byline cb:type="editor">嗣法門人行正等編錄</byline>
<lb ed="J" n="0515c03"/><p cb:type="head1" xml:id="pJ26p0515c0301">法語下</p>
<lb ed="J" n="0515c04"/><cb:div type="other"><cb:mulu type="其他" level="2">復嚴髻珠司馬</cb:mulu><head>復嚴髻珠司馬</head>
<lb ed="J" n="0515c05"/><p xml:id="pJ26p0515c0501">客秋九月山事寂寥之際。道舊好音忽千里而至。依
<lb ed="J" n="0515c06"/>依遠情浹於心目中之感荷無可似者。入山之訂夫
<lb ed="J" n="0515c07"/>豈虛語。然所諭此一大事因緣。朽直是無可相為。蓋
<lb ed="J" n="0515c08"/>素諳居士根性<unclear></unclear>利理路純熟。朽若與麼提。居士早
<lb ed="J" n="0515c09"/>是與麼去了也。纔向者邊說似又向那邊走脫了也。
<lb ed="J" n="0515c10"/>總饒舉似一則兩則直截現成底公案。設或驀提得
<lb ed="J" n="0515c11"/>去。便把個孤明歷歷見聞覺知。動轉施為底以為究
<lb ed="J" n="0515c12"/>竟。似者般底提起便有。纔放下便無。等閒遇著一個
<lb ed="J" n="0515c13"/>咬豬狗手腳底。當面一拶。直是無可抵當。況生死分
<lb ed="J" n="0515c14"/>上能用得著耶。故朽不<anchor xml:id="beg_5c" type="cb-app"/>羨<anchor xml:id="end_5c"/>居士有目機銖兩底眼。願
<lb ed="J" n="0515c15"/>有一口吞盡乾坤。不遺蹤跡底力量。古李都尉云。參
<lb ed="J" n="0515c16"/>禪須是鐵漢。著手心頭便判。直趍無上菩提。一切是
<lb ed="J" n="0515c17"/>非莫管。是甚麼力量。是甚麼面目。居士實實得到如
<lb ed="J" n="0515c18"/>此便休。不然待親到雪竇有個商量處。</p></cb:div>
<lb ed="J" n="0515c19"/><cb:div type="other"><cb:mulu type="其他" level="2">復姚益城中丞</cb:mulu><head>復姚益城中丞</head>
<lb ed="J" n="0515c20"/><p xml:id="pJ26p0515c2001">讀自省偈語令朽病體頓輕。歡喜無量。富貴中人忽
<lb ed="J" n="0515c21"/>然跳出潔白地上。與麼受用。莫當等閒正所謂八十
<lb ed="J" n="0515c22"/>翁翁入場屋真誠不是兒戲事。雖然如是見地不脫
<lb ed="J" n="0515c23"/>坐著一色邊。正是學道人之理障。正知見不得現前。
<lb ed="J" n="0515c24"/>楞嚴經云知見立知即無明本。知見無見斯即涅槃。
<lb ed="J" n="0515c25"/>記得香嚴禪師一日偶以瓦礫擊竹大悟云。一擊忘
<lb ed="J" n="0515c26"/>所知。更不假修持。動容揚古路。不墮俏然機。溈山和
<lb ed="J" n="0515c27"/>尚云此子徹也。仰山云未在。此是心意識著成。待某
<lb ed="J" n="0515c28"/>勘過則得。一日見香嚴。云聞師兄參得禪也。請道看。
<lb ed="J" n="0515c29"/>香嚴云去年貧未是貧。今年貧始是貧。去年貧無卓
<lb ed="J" n="0515c30"/>錐之地。今年貧連錐也無。仰山云與麼話。如來禪許
<pb ed="J" xml:id="J26.B183.0516a" n="0516a"/>
<lb ed="J" n="0516a01"/>師兄會。祖師禪未夢見在。試再道看。香嚴又云。我有
<lb ed="J" n="0516a02"/>一機。瞬目視伊。若人不會。別喚沙彌。仰山方肯道恭
<lb ed="J" n="0516a03"/>喜師兄會得祖師禪也。老居士試將此三偈一一細
<lb ed="J" n="0516a04"/>看。自有一番超脫處。并拙偈奉答。未審以為何如。</p>
<lb ed="J" n="0516a05"/><p cb:type="head3" xml:id="pJ26p0516a0501">次來韻</p>
<lb ed="J" n="0516a06"/><lg xml:id="lgJ26p0516a0601" type="abnormal"><l rend="text-indent:0em">非思量處易無難。任運騰騰與麼觀。世界踏翻同古
<lb ed="J" n="0516a07"/>鏡。安禪識取者蒲團。風生起滅誰為聽。月放眉頭自
<lb ed="J" n="0516a08"/>著看。莫道貧家無長物。目前隨我用般般。</l></lg></cb:div>
<lb ed="J" n="0516a09"/><cb:div type="other"><cb:mulu type="其他" level="2">題鯢淵張相國贈無凡上人手軸</cb:mulu><head>題鯢淵張相國贈無凡上人手軸</head>
<lb ed="J" n="0516a10"/><p xml:id="pJ26p0516a1001">有天有地以來。陵谷之變遷。朝統之互換。世運之興
<lb ed="J" n="0516a11"/>衰。人類之賢愚。不一而足矣。而天地之所以判然成
<lb ed="J" n="0516a12"/>立者。賴有義以持之。義者何。不偷之謂全。此不偷之
<lb ed="J" n="0516a13"/>義而執笏立朝操戈戡亂。以至考槃泌水。若而人皆
<lb ed="J" n="0516a14"/>有光明碩大以持扶天地元氣。即我如來無上妙道
<lb ed="J" n="0516a15"/>傳至今日。代有偉人出而驅邪逐魅。震地轟天無過
<lb ed="J" n="0516a16"/>擴充此不偷之義耳。昔人放下屠刀云我是千佛一
<lb ed="J" n="0516a17"/>數又有曰我偷心死盡始行活路。此其徵出。予今獲
<lb ed="J" n="0516a18"/>睹鯢淵張公贈無凡上人手卷。而有感其為人也。張
<lb ed="J" n="0516a19"/>公身死社稷。挈家盡節義也。無凡仗劍相從能事既
<lb ed="J" n="0516a20"/>周挂冠剃染義也。至張公亡而身冒險難。骸骨之暴
<lb ed="J" n="0516a21"/>露者收葬之。遺孤之囚執者安全之。亦義也。然則一
<lb ed="J" n="0516a22"/>出一復處一死一不死皆無愧於天地之人哉。無凡
<lb ed="J" n="0516a23"/>從予遊理乳峰院事有素矣。戒如冰雪。丰骨稜稜。夫
<lb ed="J" n="0516a24"/>亦可以義法門也。雖然。觸著遇著老僧粗拳辣掌。並
<lb ed="J" n="0516a25"/>不放過。咄咄。</p></cb:div>
<lb ed="J" n="0516a26"/><cb:div type="other"><cb:mulu type="其他" level="2">復姚益城中丞</cb:mulu><head>復姚益城中丞</head>
<lb ed="J" n="0516a27"/><p xml:id="pJ26p0516a2701">春光和暖道容在望。四神丸之惠過沾新況謝謝承
<lb ed="J" n="0516a28"/>諭云。除卻知見。益無入處。貧衲不妨為老居士恭喜。
<lb ed="J" n="0516a29"/>既無入處則全處入。全處入則全體入矣。若能全處
<lb ed="J" n="0516a30"/>全體入。則無入而不自得。所以香嚴大師道。我有一
<pb ed="J" xml:id="J26.B183.0516b" n="0516b"/>
<lb ed="J" n="0516b01"/>機。瞬目視伊。若人不會。別喚沙彌。與麼道喚作知見
<lb ed="J" n="0516b02"/>得麼。拙偈附書扇頭。老居士當一笑而擲之。一機瞬
<lb ed="J" n="0516b03"/>目視前人。不會沙彌誰更親。知見無知何處入。李陵
<lb ed="J" n="0516b04"/>原是漢朝臣。</p></cb:div>
<lb ed="J" n="0516b05"/><cb:div type="other"><cb:mulu type="其他" level="2">復胡其章給諫(諱鼎附來書)</cb:mulu><head>復胡其章給諫<note place="inline">諱鼎附來書</note></head>
<lb ed="J" n="0516b06"/><p xml:id="pJ26p0516b0601" rend="margin-left:1em">釋迦文佛。四十九年說玄說要。因緣果報。攝入毫
<lb ed="J" n="0516b07"/>芒。卻被嵩山鈍漢一齊鏟削。盡作沒字碑文。不知
<lb ed="J" n="0516b08"/>誰遮誰掩誰撒誰露。嚼斷千古老和尚舌根。謗佛
<lb ed="J" n="0516b09"/>罵祖不曾說著些子。且問南廣寺去織女廟多少。
<lb ed="J" n="0516b10"/>若還過得河。借取支機石看。</p>
<lb ed="J" n="0516b11"/><p xml:id="pJ26p0516b1101">孤峰晏坐。曾辱良書。大護法高風勁節懷佩<anchor xml:id="beg_5d" type="cb-app"/>已<anchor xml:id="end_5d"/>久。客
<lb ed="J" n="0516b12"/>歲過南廣。原擬暫住旬日。即圖晤對。不意延閣至茲。
<lb ed="J" n="0516b13"/>中之負歉非可言似。辰刻一居士持問頭相見。知是
<lb ed="J" n="0516b14"/>個中人鄉曲。喜出意外。士從容云須假答話。朽衲雙
<lb ed="J" n="0516b15"/>手。舉云老僧到者裏不識請收起。士云有回語即來
<lb ed="J" n="0516b16"/>相見。朽衲笑云但恁麼去回覆。莫錯過好。居士拂袖
<lb ed="J" n="0516b17"/>便行。不妨伶俐侍僧不唧溜。隨後卻索原紙呈似朽
<lb ed="J" n="0516b18"/>衲。與一掌云可惜許。後乃知為大護法所示也。朽衲
<lb ed="J" n="0516b19"/>幸然不負來機。今未免知而故犯。更向第二頭與大
<lb ed="J" n="0516b20"/>護法周折一上。從前與麼告報。不知是說玄說要耶
<lb ed="J" n="0516b21"/>一齊鏟削耶。且道南廣立地在甚處。而有過河不過
<lb ed="J" n="0516b22"/>河之說。更要支機石看。切莫作如是語話也。真正作
<lb ed="J" n="0516b23"/>家百中難得。鄙中不勝神候。</p></cb:div>
<lb ed="J" n="0516b24"/><cb:div type="other"><cb:mulu type="其他" level="2">復蘇康侯居士</cb:mulu><head>復蘇康侯居士</head>
<lb ed="J" n="0516b25"/><p xml:id="pJ26p0516b2501" rend="margin-left:1em">附原書後段云。務令胸中明了。曉得者是個本真
<lb ed="J" n="0516b26"/>發露。者是個雜念流注。方不被境緣所轉。方不虛
<lb ed="J" n="0516b27"/>此歲月。秪因力量小工夫少。未能大死一番。每見
<lb ed="J" n="0516b28"/>境風扇動。不覺和身跳入。此所以留心日久而不
<lb ed="J" n="0516b29"/>見成功也。</p>
<lb ed="J" n="0516b30"/><p xml:id="pJ26p0516b3001">具述來歷。自呈自斷。一一分明。後段務令胸中明了。
<pb ed="J" xml:id="J26.B183.0516c" n="0516c"/>
<lb ed="J" n="0516c01"/>及不被境緣所惑云云。即據要曉得者是個本真發
<lb ed="J" n="0516c02"/>露。者是個雜念流注。正是學道人受病處。何故聻。若
<lb ed="J" n="0516c03"/>只曉得便休了。只認得個昭昭靈靈的。於生死分上
<lb ed="J" n="0516c04"/>何曾得力。咦。當頭一棒莫言不道。</p></cb:div>
<lb ed="J" n="0516c05"/><cb:div type="other"><cb:mulu type="其他" level="2">彌陀懺儀弁語(介石文公請)</cb:mulu><head>彌陀懺儀弁語<note place="inline">介石文公請</note></head>
<lb ed="J" n="0516c06"/><p xml:id="pJ26p0516c0601">三界無安猶如火宅。俊哉丈夫甘在業海中頭出頭
<lb ed="J" n="0516c07"/>沒而不知返。惟是上根利智。不難自著眼腦。張紫巖
<lb ed="J" n="0516c08"/>云我學佛然後知儒學。佛豈小緣哉。滇南介石文翁。
<lb ed="J" n="0516c09"/>仕於婁。述彌陀懺儀。以公紳士為祛業進福者勸。然
<lb ed="J" n="0516c10"/>則現前水鳥樹林皆悉念佛念法念僧。在會君子其
<lb ed="J" n="0516c11"/>薦之否乎。夫遠公後而蓮社不作文。翁猶今之遠公
<lb ed="J" n="0516c12"/>也。予為之加額。</p></cb:div>
<lb ed="J" n="0516c13"/><cb:div type="other"><cb:mulu type="其他" level="2">復王九一居士(附原書)</cb:mulu><head>復王九一居士<note place="inline">附原書</note></head>
<lb ed="J" n="0516c14"/><p xml:id="pJ26p0516c1401" rend="margin-left:1em">三到南廣卻被和尚鍼著頂門。直得無言可訴。無
<lb ed="J" n="0516c15"/>理可伸。未後冷灰豆爆。惡水一潑。得手答偈語。益
<lb ed="J" n="0516c16"/>復打碎膠盆子。蒼天蒼天。和尚幸是大人。卻成造
<lb ed="J" n="0516c17"/>次了也。雖然無孔。銕鎚不妨下楔。朝來聲色堆頭
<lb ed="J" n="0516c18"/>提起陳年葛藤。特特請質一上。昔靈雲悟道。玄沙
<lb ed="J" n="0516c19"/>云未徹。靈雲果是失錢遭罪。不可謂溈山不具眼。
<lb ed="J" n="0516c20"/>若玄沙實不放過。且道他過在什麼處。和尚必然
<lb ed="J" n="0516c21"/>捉敗靈雲。兼然捉敗玄沙。乞盡情批判一回。免得
<lb ed="J" n="0516c22"/>平地上陷阱無數也。若復作賊。他日相見莫怪弟
<lb ed="J" n="0516c23"/>子捉敗。</p>
<lb ed="J" n="0516c24"/><p xml:id="pJ26p0516c2401">前日盡情為居士說破。老僧罪過不少。來問靈雲悟
<lb ed="J" n="0516c25"/>道機緣。謂靈雲失錢遭罪則且置。又謂玄沙實不放
<lb ed="J" n="0516c26"/>過。過在什麼處云云。居士如此理會。要見玄沙三十
<lb ed="J" n="0516c27"/>年後。平地上陷阱無數。居士還跳得出也未。老僧有
<lb ed="J" n="0516c28"/>三十痛棒要打九一。到底何故。冤有頭債有主。莫錯
<lb ed="J" n="0516c29"/>莫錯珍重。</p></cb:div>
<lb ed="J" n="0516c30"/><cb:div type="other"><cb:mulu type="其他" level="2">復樸庵座主</cb:mulu><head>復樸庵座主</head>
<pb ed="J" xml:id="J26.B183.0517a" n="0517a"/>
<lb ed="J" n="0517a01"/><p xml:id="pJ26p0517a0101">細閱來扎。備知上人留心向上一著多歷年所。非上
<lb ed="J" n="0517a02"/>根利器。未易得此。頗極歡悅。然此事必須親見作家
<lb ed="J" n="0517a03"/>宗匠。久經惡辣鉗鎚。從冷灰中爆出力量方大。以此
<lb ed="J" n="0517a04"/>為人殺活縱奪。威行自在。真足以死盡天下人。亦足
<lb ed="J" n="0517a05"/>以活盡天下人。若止從解路卜度而入者。即使自<anchor xml:id="beg_5e" type="cb-app"/>己<anchor xml:id="end_5e"/>
<lb ed="J" n="0517a06"/>日用中不無受用處。而纔一開口未免傷鋒犯手。世
<lb ed="J" n="0517a07"/>之誤用金鍼而擉瞎人眼者不知凡幾。可不慎歟。閱
<lb ed="J" n="0517a08"/>諸頌不可謂上人見處不是。但不傷囫圇便露觔骨。
<lb ed="J" n="0517a09"/>即此便知上人作用未能盡善盡美矣。總之此事非
<lb ed="J" n="0517a10"/>言語可傳。亦非紙筆能盡。來扎云為講席所羈。甘作
<lb ed="J" n="0517a11"/>傳言送語漢。以當苦行。不見昔日德山於紙燈吹滅
<lb ed="J" n="0517a12"/>下發明大事。即將青龍疏鈔焚於法堂前。便開大口
<lb ed="J" n="0517a13"/>云。究諸玄辨似一毫置於太虛。竭世樞機如一滴投
<lb ed="J" n="0517a14"/>於巨壑。未聞有目睹全潮而猶戀戀於一漚者。上座
<lb ed="J" n="0517a15"/>果能追蹤德山太原諸大老。毋論老朽不能壓良為
<lb ed="J" n="0517a16"/>賤。即三世諸佛歷代古錐。與天下老和尚俱當退避
<lb ed="J" n="0517a17"/>三舍。珍重使旋附復不贅。</p></cb:div>
<lb ed="J" n="0517a18"/><cb:div type="other"><cb:mulu type="其他" level="2">示歸望之居士</cb:mulu><head>示歸望之居士</head>
<lb ed="J" n="0517a19"/><p xml:id="pJ26p0517a1901">佛言學道人斷欲去愛。識自心源。達佛深理。悟佛無
<lb ed="J" n="0517a20"/>為。內無所得外無所求。心不繫道亦不結業。無念無
<lb ed="J" n="0517a21"/>作無修無證。不歷諸位而自崇最。名之為道。釋迦老
<lb ed="J" n="0517a22"/>子開口要人去愛。今時人在愛中著倒。迷而不捨。何
<lb ed="J" n="0517a23"/>時識心源達佛理悟無為哉。望之居士為喪子故。做
<lb ed="J" n="0517a24"/>工夫輒不得力。質於老僧。老僧曰只此愛念且道從
<lb ed="J" n="0517a25"/>何處起。若識得起處。只此愛念冰消瓦解。乃至諸佛
<lb ed="J" n="0517a26"/>妙義。百千無量法門。亦一時冰消瓦解。望之立地處
<lb ed="J" n="0517a27"/>自然冰消瓦解了也。咄。切須努力。更莫別生枝節。別
<lb ed="J" n="0517a28"/>來惟恐忘卻。因書寄之。</p></cb:div>
<lb ed="J" n="0517a29"/><cb:div type="other"><cb:mulu type="其他" level="2">示趙天錫居士(<unclear></unclear>號墮僧)</cb:mulu><head>示趙天錫居士<note place="inline"><unclear></unclear>號墮僧</note></head>
<lb ed="J" n="0517a30"/><p xml:id="pJ26p0517a3001">密印僧來所諭河田渡口親喫白棒。不識到今還承
<pb ed="J" xml:id="J26.B183.0517b" n="0517b"/>
<lb ed="J" n="0517b01"/>當得也未。如云骨頭雖疼心靈自若。則居士頭疼處
<lb ed="J" n="0517b02"/>別有個心靈自若。豈不錯過山僧一棒乎。昔百丈從
<lb ed="J" n="0517b03"/>馬祖遊山次。見一隊野鴨子飛過。祖曰是甚麼。丈曰
<lb ed="J" n="0517b04"/>野鴨子。祖曰甚處去也。丈曰飛過去也。祖便把丈鼻
<lb ed="J" n="0517b05"/>子一搊丈負痛作聲祖曰又道飛過去也丈便悟歸
<lb ed="J" n="0517b06"/>至侍寮。哀哀大哭。同事問曰為什麼。丈曰被師搊得
<lb ed="J" n="0517b07"/>鼻頭痛。曰有甚因緣不契。丈曰汝問取和尚去。同事
<lb ed="J" n="0517b08"/>問祖。海侍者有何因緣不契。在寮中哭。和尚為某甲
<lb ed="J" n="0517b09"/>說。祖曰是伊會也。同事回問丈。丈乃呵呵大笑。同事
<lb ed="J" n="0517b10"/>口適來哭如今為甚笑。丈曰適來哭如今笑。同事罔
<lb ed="J" n="0517b11"/>然。試看百丈被馬祖一搊鼻便爾了徹。居士親喫白
<lb ed="J" n="0517b12"/>棒仍向痛邊錯過。何也。自識墮僧便是不墮。切冀努
<lb ed="J" n="0517b13"/>力。</p></cb:div>
<lb ed="J" n="0517b14"/><cb:div type="other"><cb:mulu type="其他" level="2">復囊雲公唯</cb:mulu><head>復囊雲公唯</head>
<lb ed="J" n="0517b15"/><p xml:id="pJ26p0517b1501">昨接來書云。早<anchor xml:id="beg_5f" type="cb-app"/>已<anchor xml:id="end_5f"/>推倒火爐冷啾啾去也。上座不可
<lb ed="J" n="0517b16"/>作如是之見。直須扶起火爐始得。不見古云。如今人
<lb ed="J" n="0517b17"/>多是得個身心寂滅前後際斷。一念萬年去休去歇
<lb ed="J" n="0517b18"/>去古廟香爐去。冷啾啾地去。便為究竟。殊不知卻被
<lb ed="J" n="0517b19"/>此勝妙境界障蔽自<anchor xml:id="beg_60" type="cb-app"/>己<anchor xml:id="end_60"/>。正知見不能現前。神通光明
<lb ed="J" n="0517b20"/>不得發露。又有云平地上死人無數。出得荊棘林是
<lb ed="J" n="0517b21"/>好手。上座曾到恁地也未。火爐頭究竟豈可少耶。</p></cb:div>
<lb ed="J" n="0517b22"/><cb:div type="other"><cb:mulu type="其他" level="2">復鄒子尚居士</cb:mulu><head>復鄒子尚居士</head>
<lb ed="J" n="0517b23"/><p xml:id="pJ26p0517b2301">居士云以乾屎橛親近老僧。不識乾屎橛在甚處安
<lb ed="J" n="0517b24"/>立。要老僧設一座與居士耶。又欲即於現前付一法
<lb ed="J" n="0517b25"/>名。留在門下作一個不削髮不住山不專以皮囊親
<lb ed="J" n="0517b26"/>近和尚底俗漢。居士既自道取。不妨喚作行漢。如何
<lb ed="J" n="0517b27"/>如何。</p></cb:div>
<lb ed="J" n="0517b28"/><cb:div type="other"><cb:mulu type="其他" level="2">復沈恂如居士</cb:mulu><head>復沈恂如居士</head>
<lb ed="J" n="0517b29"/><p xml:id="pJ26p0517b2901">居士與解上座。起居並<anchor xml:id="beg_61" type="cb-app"/>佳<anchor xml:id="end_61"/>。足慰朽懷。老年兄弟以大
<lb ed="J" n="0517b30"/>事相警策尤為希有。但此事秪在自肯。朽衲究竟何
<pb ed="J" xml:id="J26.B183.0517c" n="0517c"/>
<lb ed="J" n="0517c01"/>以加於居士<unclear></unclear><unclear></unclear><unclear></unclear>居士萬法歸一轉語。只者一猶
<lb ed="J" n="0517c02"/>未識在。若果識得一了。自然不問老僧萬矣。所以來
<lb ed="J" n="0517c03"/>偈亦爾<unclear></unclear>滯為拈原韻并復。</p>
<lb ed="J" n="0517c04"/><p xml:id="pJ26p0517c0401">萬法歸一一歸何。信手拈來不較多。一棒打開日月
<lb ed="J" n="0517c05"/>面。等閒翻卻了娑婆。</p></cb:div></cb:div>
<lb ed="J" n="0517c06"/><cb:div type="other"><cb:mulu type="其他" level="1">頌古</cb:mulu><head>頌古</head>
<lb ed="J" n="0517c07"/><cb:div type="other"><cb:mulu type="其他" level="2">拈花微笑</cb:mulu><head>拈花微笑</head>
<lb ed="J" n="0517c08"/><lg xml:id="lgJ26p0517c0801" type="abnormal"><l rend="text-indent:0em">拈花特地揚家醜。百萬人天俱束手。迦葉頭陀獨破
<lb ed="J" n="0517c09"/>顏。一笑至今難合口。</l></lg></cb:div>
<lb ed="J" n="0517c10"/><cb:div type="other"><cb:mulu type="其他" level="2">迦葉三度作舞</cb:mulu><head>迦葉三度作舞</head>
<lb ed="J" n="0517c11"/><lg xml:id="lgJ26p0517c1101" type="abnormal"><l rend="text-indent:0em">撫琴作舞絕疏親。彼此明明過量人。大地山河較些
<lb ed="J" n="0517c12"/>子。不妨盡解作琴聲。</l></lg></cb:div>
<lb ed="J" n="0517c13"/><cb:div type="other"><cb:mulu type="其他" level="2">世尊一日三喚三應乃曰無為真佛實在我身</cb:mulu><head>世尊一日三喚三應乃曰無為真佛實在我身</head>
<lb ed="J" n="0517c14"/><lg xml:id="lgJ26p0517c1401" type="abnormal"><l rend="text-indent:0em">呼應分明弄識神。瞿曇真個老婆心。珊瑚枕上兩行
<lb ed="J" n="0517c15"/>淚。半是思君半恨君。</l></lg></cb:div>
<lb ed="J" n="0517c16"/><cb:div type="other"><cb:mulu type="其他" level="2">文殊握劍持逼如來</cb:mulu><head>文殊握劍持逼如來</head>
<lb ed="J" n="0517c17"/><lg xml:id="lgJ26p0517c1701" type="abnormal"><l rend="text-indent:0em">文殊仗劍逼瞿曇。逼殺瞿曇實不堪。五百聲聞皆自
<lb ed="J" n="0517c18"/>悟。莫教錯聽老婆禪。</l></lg></cb:div>
<lb ed="J" n="0517c19"/><cb:div type="other"><cb:mulu type="其他" level="2">栴檀像接佛</cb:mulu><head>栴檀像接佛</head>
<lb ed="J" n="0517c20"/><lg xml:id="lgJ26p0517c2001" type="abnormal"><l rend="text-indent:0em">如來身栴檀像。覿體看來沒兩樣。心肝五臟不知他。
<lb ed="J" n="0517c21"/>兩眼分明對兩眼。</l></lg></cb:div>
<lb ed="J" n="0517c22"/><cb:div type="other"><cb:mulu type="其他" level="2">耆婆善別音響</cb:mulu><head>耆婆善別音響</head>
<lb ed="J" n="0517c23"/><lg xml:id="lgJ26p0517c2301" type="abnormal"><l rend="text-indent:0em">敲破髑髏血濺人。耆婆何似不惺惺。應知閉口深藏
<lb ed="J" n="0517c24"/>舌。天上人間只麼行。</l></lg></cb:div>
<lb ed="J" n="0517c25"/><cb:div type="other"><cb:mulu type="其他" level="2">調達謗佛身陷地獄</cb:mulu><head>調達謗佛身陷地獄</head>
<lb ed="J" n="0517c26"/><lg xml:id="lgJ26p0517c2601" type="abnormal"><l rend="text-indent:0em">天堂地獄不須疑。調達通身受用時。寄語瞿曇謾饒
<lb ed="J" n="0517c27"/>舌。試看誰不丈夫兒。</l></lg></cb:div>
<lb ed="J" n="0517c28"/><cb:div type="other"><cb:mulu type="其他" level="2">外道問佛不問有言不問無言</cb:mulu><head>外道問佛不問有言不問無言</head>
<lb ed="J" n="0517c29"/><lg xml:id="lgJ26p0517c2901" type="abnormal"><l rend="text-indent:0em">世尊據坐。外道便悟。若問如何。驀面一唾。</l></lg></cb:div>
<lb ed="J" n="0517c30"/><cb:div type="other"><cb:mulu type="其他" level="2">殃崛摩羅托缽</cb:mulu><head>殃崛摩羅托缽</head>
<pb ed="J" xml:id="J26.B183.0518a" n="0518a"/>
<lb ed="J" n="0518a01"/><lg xml:id="lgJ26p0518a0101" type="abnormal"><l rend="text-indent:0em">殃崛摩羅托缽。撞著人家分娩。特為救伊產難。回問
<lb ed="J" n="0518a02"/>世尊一轉。</l></lg></cb:div>
<lb ed="J" n="0518a03"/><cb:div type="other"><cb:mulu type="其他" level="2">女子出定</cb:mulu><head>女子出定</head>
<lb ed="J" n="0518a04"/><lg xml:id="lgJ26p0518a0401" type="abnormal"><l rend="text-indent:0em">孤掌不浪鳴。獨樹不成林。出定與入定。一隊野狐精。</l></lg></cb:div>
<lb ed="J" n="0518a05"/><cb:div type="other"><cb:mulu type="其他" level="2">德山托缽</cb:mulu><head>德山托缽</head>
<lb ed="J" n="0518a06"/><lg xml:id="lgJ26p0518a0601" type="abnormal"><l rend="text-indent:0em">德山一口缽。托出大家扶。雪曲誠難和。莫擬唱吳歌。</l></lg></cb:div>
<lb ed="J" n="0518a07"/><cb:div type="other"><cb:mulu type="其他" level="2">應無所住而生其心</cb:mulu><head>應無所住而生其心</head>
<lb ed="J" n="0518a08"/><lg xml:id="lgJ26p0518a0801" type="abnormal"><l rend="text-indent:0em">月朗星稀。烏鵲南飛。繞樹三匝。無枝可棲。</l></lg></cb:div>
<lb ed="J" n="0518a09"/><cb:div type="other"><cb:mulu type="其他" level="2">青州布衫</cb:mulu><head>青州布衫</head>
<lb ed="J" n="0518a10"/><lg xml:id="lgJ26p0518a1001" type="abnormal"><l rend="text-indent:0em">青州布衫重七觔。老婆心切趙師僧。分明直指我家
<lb ed="J" n="0518a11"/>物。多少癡人向外尋。</l></lg></cb:div>
<lb ed="J" n="0518a12"/><cb:div type="other"><cb:mulu type="其他" level="2">僧問趙州和尚姓甚麼州云嘗州有僧云甲子多少州云蘇州有</cb:mulu><head>僧問趙州和尚姓甚麼州云嘗州有僧云甲子
<lb ed="J" n="0518a13"/>多少州云蘇州有</head>
<lb ed="J" n="0518a14"/><lg xml:id="lgJ26p0518a1401" type="abnormal"><l rend="text-indent:0em">嘗州有蘇州有。拈得鼻孔失卻口。不是渠儂不丈夫。
<lb ed="J" n="0518a15"/>大都只為貪杯酒。</l></lg></cb:div>
<lb ed="J" n="0518a16"/><cb:div type="other"><cb:mulu type="其他" level="2">熏風自南來</cb:mulu><head>熏風自南來</head>
<lb ed="J" n="0518a17"/><lg xml:id="lgJ26p0518a1701" type="abnormal"><l rend="text-indent:0em">熏風自南來。殿閣生微涼。逢人便恁舉。淚出痛肝腸。</l></lg></cb:div>
<lb ed="J" n="0518a18"/><cb:div type="other"><cb:mulu type="其他" level="2">直指人心</cb:mulu><head>直指人心</head>
<lb ed="J" n="0518a19"/><lg xml:id="lgJ26p0518a1901" type="abnormal"><l rend="text-indent:0em">直指人心。見性成佛。誰識老胡。當門齒缺。</l></lg></cb:div>
<lb ed="J" n="0518a20"/><cb:div type="other"><cb:mulu type="其他" level="2">五祖</cb:mulu><head>五祖</head>
<lb ed="J" n="0518a21"/><lg xml:id="lgJ26p0518a2101" type="abnormal"><l rend="text-indent:0em">前身與後身。東山西嶺青。昨日是冬至。五九盡逢春。</l></lg></cb:div>
<lb ed="J" n="0518a22"/><cb:div type="other"><cb:mulu type="其他" level="2">婆子拋兒</cb:mulu><head>婆子拋兒</head>
<lb ed="J" n="0518a23"/><lg xml:id="lgJ26p0518a2301" type="abnormal"><l rend="text-indent:0em">老婆自棄小孩子。一段真風直到今。好手手中呈好
<lb ed="J" n="0518a24"/>手。貴圖千載有知音。</l></lg></cb:div>
<lb ed="J" n="0518a25"/><cb:div type="other"><cb:mulu type="其他" level="2">雪竇化主</cb:mulu><head>雪竇化主</head>
<lb ed="J" n="0518a26"/><lg xml:id="lgJ26p0518a2601" type="abnormal"><l rend="text-indent:0em">諸佛出世未出世。雪滿長安風悄然。雪竇無端遙喫
<lb ed="J" n="0518a27"/>棒。應知頭上有青天。</l></lg></cb:div>
<lb ed="J" n="0518a28"/><cb:div type="other"><cb:mulu type="其他" level="2">毘盧師法身主</cb:mulu><head>毘盧師法身主</head>
<lb ed="J" n="0518a29"/><lg xml:id="lgJ26p0518a2901" type="abnormal"><l rend="text-indent:0em">毘盧師。法身主。極目雲山煙靄裏。道與不道論疏親。
<lb ed="J" n="0518a30"/>三十拄杖不饒你。</l></lg></cb:div>
<pb ed="J" xml:id="J26.B183.0518b" n="0518b"/>
<lb ed="J" n="0518b01"/><cb:div type="other"><cb:mulu type="其他" level="2">鎮州蘿蔔</cb:mulu><head>鎮州蘿蔔</head>
<lb ed="J" n="0518b02"/><lg xml:id="lgJ26p0518b0201" type="abnormal"><l rend="text-indent:0em">盡道鎮州蘿蔔大。誰知滋味沒些些。我今豈是閒饒
<lb ed="J" n="0518b03"/>舌。三十年前咬著他。</l></lg></cb:div>
<lb ed="J" n="0518b04"/><cb:div type="other"><cb:mulu type="其他" level="2">南泉斬貓</cb:mulu><head>南泉斬貓</head>
<lb ed="J" n="0518b05"/><lg xml:id="lgJ26p0518b0501" type="abnormal"><l rend="text-indent:0em">南泉舉個死貓頭。換盡時人兩隻眸。看取一刀分兩
<lb ed="J" n="0518b06"/>段。不風流處也風流。</l></lg></cb:div>
<lb ed="J" n="0518b07"/><cb:div type="other"><cb:mulu type="其他" level="2">靈雲見桃花</cb:mulu><head>靈雲見桃花</head>
<lb ed="J" n="0518b08"/><lg xml:id="lgJ26p0518b0801" type="abnormal"><l rend="text-indent:0em">三月桃花映面紅。誰家不見笑春風。時人只說靈雲
<lb ed="J" n="0518b09"/>老。開眼明明在夢中。</l></lg></cb:div>
<lb ed="J" n="0518b10"/><cb:div type="other"><cb:mulu type="其他" level="2">法眼丙丁童子來求火</cb:mulu><head>法眼丙丁童子來求火</head>
<lb ed="J" n="0518b11"/><lg xml:id="lgJ26p0518b1101" type="abnormal"><l rend="text-indent:0em">丙丁童子來求火。十個指頭是二五。翻思昔日老禾
<lb ed="J" n="0518b12"/>山。見個人來只打鼓。</l></lg></cb:div>
<lb ed="J" n="0518b13"/><cb:div type="other"><cb:mulu type="其他" level="2">題錢聖月居士莖虀菴偈</cb:mulu><head>題錢聖月居士莖虀菴偈</head>
<lb ed="J" n="0518b14"/><lg xml:id="lgJ26p0518b1401" type="abnormal"><l rend="text-indent:0em">莖虀不識是何物。居士名菴也大奇。奇語諸方高著
<lb ed="J" n="0518b15"/>眼。莫教錯過自家底。</l></lg></cb:div></cb:div>
<lb ed="J" n="0518b16"/>
<lb ed="J" n="0518b17"/>
<lb ed="J" n="0518b18"/>
<lb ed="J" n="0518b19"/>
<lb ed="J" n="0518b20"/><cb:juan fun="close" n="10"><cb:jhead>雪竇石奇禪師語錄卷十<note place="inline">終</note></cb:jhead></cb:juan>
</body>
<back>
<cb:div type="apparatus">
<head>校勘記</head>
<p>
<choice cb:resp="#resp1" cb:from="#beg_5c" cb:to="#end_5c"><corr>羨</corr><sic>羡</sic></choice>
<choice cb:resp="#resp1" cb:from="#beg_5d" cb:to="#end_5d"><corr>已</corr><sic>巳</sic></choice>
<choice cb:resp="#resp1" cb:from="#beg_5e" cb:to="#end_5e"><corr>己</corr><sic>巳</sic></choice>
<choice cb:resp="#resp1" cb:from="#beg_5f" cb:to="#end_5f"><corr>已</corr><sic>巳</sic></choice>
<choice cb:resp="#resp1" cb:from="#beg_60" cb:to="#end_60"><corr>己</corr><sic>巳</sic></choice>
<choice cb:resp="#resp1" cb:from="#beg_61" cb:to="#end_61"><corr>佳</corr><sic>隹</sic></choice>
</p>
</cb:div>
</back></text></TEI>