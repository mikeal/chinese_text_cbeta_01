<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="J26nB181">
<teiHeader>
<fileDesc>
		<titleStmt>
			<title>Jiaxing Canon, Electronic version, No. B181 布水臺集</title>
			<author>明 道忞著（中央圖書館善本書目編在集部別集類）</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.13 $<date>$Date: 2012/08/29 07:43:06 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
	</editionStmt>
	<extent>32卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/08/29 07:43:06 $</date>
	</publicationStmt>
	<sourceDesc>
		<bibl>Jiaxing Canon Vol. 26, No. B181 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Input by CBETA(first version), Input by CBETA(second version), Part of text as provided by LINDEN</p>
		<p xml:lang="zh" cb:type="ly">CBETA 人工輸入（版本一），CBETA 人工輸入（版本二），LINDEN 大德提供之部份經文</p>
	</projectDesc>
<charDecl>
<char xml:id="CB00592">
	<charName>CBETA CHARACTER CB00592</charName>
	<charProp>
		<localName>composition</localName>
		<value>[穀-禾+卵]</value>
	</charProp>
	<mapping type="unicode">U+3C89</mapping>
	<mapping cb:dec="983632" type="PUA">U+F0250</mapping>
</char>
<char xml:id="CB15410">
	<charName>CBETA CHARACTER CB15410</charName>
	<charProp>
		<localName>composition</localName>
		<value>[番*支]</value>
	</charProp>
	<mapping cb:dec="998450" type="PUA">U+F3C32</mapping>
</char>
</charDecl>
</encodingDesc>
<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2008-09-18T16:13:30">Zhou Bang-Xin (ed.) Created initial TEI XML version with BASICX.BAT</change>

</revisionDesc>
</teiHeader>
<text><body>
<cb:mulu type="其他" level="1">贊四</cb:mulu><cb:mulu type="其他" level="2">子穀居士行樂圖</cb:mulu>
<pb ed="J" xml:id="J26.B181.0394b" n="0394b"/>
<lb ed="J" n="0394b01"/><milestone unit="juan" n="22"/><cb:mulu type="卷" n="22"></cb:mulu><cb:juan fun="open" n="22"><cb:jhead>布水臺集卷第二十二</cb:jhead></cb:juan>
<lb ed="J" n="0394b02"/><byline cb:type="author">住明州天童寺匡廬黃嵒沙門道忞著</byline>
<lb ed="J" n="0394b03"/><cb:div type="other"><cb:mulu type="其他" level="1">書</cb:mulu><head>書</head>
<lb ed="J" n="0394b04"/><cb:div type="other"><cb:mulu type="其他" level="2">復玉齊耿兵憲(諱應衡)</cb:mulu><head>復玉齊耿兵憲<note place="inline">諱應衡</note></head>
<lb ed="J" n="0394b05"/><p xml:id="pJ26p0394b0501">台臺踞菩薩地見宰官身苟非般若根深正因力大
<lb ed="J" n="0394b06"/>安能於心無事於事無心盡瘁家邦而復擷奇問道
<lb ed="J" n="0394b07"/>有如此也承諭夢中問畣語合經禪尚存作主與夫
<lb ed="J" n="0394b08"/>捏合之見貧道以為台臺切忌作夢會若作生死夢
<lb ed="J" n="0394b09"/>覺會則當人腳跟下大事隱矣不見舍利弗問彌勒
<lb ed="J" n="0394b10"/>大士夢中說六波羅蜜與覺時同異大士曰誰是彌
<lb ed="J" n="0394b11"/>勒誰名彌勒者所以古先哲人當見此道時直得十
<lb ed="J" n="0394b12"/>方三世盡空法界淨臝臝赤灑灑純一真實人體安
<lb ed="J" n="0394b13"/>可強生節目於其間邪即名品荔支淨剝皮<g ref="#CB00592">㲉</g>之說
<lb ed="J" n="0394b14"/>大慧當時漏逗不少石頭有言寧可永劫受沈淪不
<lb ed="J" n="0394b15"/>向諸聖求解脫不審台臺以為何如。</p>
<lb ed="J" n="0394b16"/><p cb:type="head3" xml:id="pJ26p0394b1601">又</p>
<lb ed="J" n="0394b17"/><p xml:id="pJ26p0394b1701">家瘦民肥心夷政簡雖官署一山林也可以返收視
<lb ed="J" n="0394b18"/>聽可以省問己躬第台臺所患不在世緣轇轕而在
<lb ed="J" n="0394b19"/>用世心深不在玄途窒塞而在理障太多苟能絕言
<lb ed="J" n="0394b20"/>思路忘管帶心一以老維摩之空其室內龐居士之
<lb ed="J" n="0394b21"/>勿實所無心行而力究之一朝緣起無生方知趙清
<lb ed="J" n="0394b22"/>獻所謂默坐公堂虛隱几心源不動湛如水一聲霹
<lb ed="J" n="0394b23"/>靂頂門開喚起從前自家底灼有恁麼事然後即以
<lb ed="J" n="0394b24"/>從前自家底為諸官民提掇則公堂即玅善法堂豈
<lb ed="J" n="0394b25"/>僅曰一山林已哉。</p></cb:div>
<lb ed="J" n="0394b26"/><cb:div type="other"><cb:mulu type="其他" level="2">與念尼王海憲(諱爾祿)</cb:mulu><head>與念尼王海憲<note place="inline">諱爾祿</note></head>
<lb ed="J" n="0394b27"/><p xml:id="pJ26p0394b2701">往時曾嚮大名於耿玉老齒頰昨歸台次甬蒙虛懷
<lb ed="J" n="0394b28"/>下問得三夕快聆謦欬因知大檀靈根夙種迥越時
<lb ed="J" n="0394b29"/>流第必欲固其形骸然後求進斯道前雖略陳管見
<lb ed="J" n="0394b30"/>尚恐猶懷昔嫌茲復引而申之終希邇言之一察耳
<pb ed="J" xml:id="J26.B181.0394c" n="0394c"/>
<lb ed="J" n="0394c01"/>詳夫含生所以流轉不息者良由無始世來不覺遺
<lb ed="J" n="0394c02"/>真循炤因炤生能因能立所於無同異中突生同異
<lb ed="J" n="0394c03"/>同為根身異為器界遂使山河大地萬象森羅判然
<lb ed="J" n="0394c04"/>對立乃至四相崢嶸我人見隔生情動念造無邊業
<lb ed="J" n="0394c05"/>受無量苦莫不厲階於此經云十方虛空生汝心內
<lb ed="J" n="0394c06"/>猶如片雲點太清裏佛言豈誣也必如大檀煉形固
<lb ed="J" n="0394c07"/>體庶幾長生而久視焉無論惑夢幻為自己執苦本
<lb ed="J" n="0394c08"/>為真常者何如且一受其成形而不與之更化則一
<lb ed="J" n="0394c09"/>塊然匏繫而<anchor xml:id="beg_c7" type="cb-app"/>已<anchor xml:id="end_c7"/>求其身遍十方智入三世如佛菩薩
<lb ed="J" n="0394c10"/>之雲興善利我<anchor xml:id="beg_c8" type="cb-app"/>已<anchor xml:id="end_c8"/>失之矣抑亦偏小之見豈通人至
<lb ed="J" n="0394c11"/>計也邪即曰我畏處胎而或昏隔陰而致迷耳是亦
<lb ed="J" n="0394c12"/>不然何也迷悟在此事相應不相應而不在形骸之
<lb ed="J" n="0394c13"/>變易與不變易也蓋與此事相應則一念可使萬年
<lb ed="J" n="0394c14"/>縱或舍報還來決不流向別處不見雜華有言譬如
<lb ed="J" n="0394c15"/>丈夫食少金剛要當穿皮而出苟與此事不相應所
<lb ed="J" n="0394c16"/>謂暫時不在如同死人況復塵勞擾擾業識芒芒者
<lb ed="J" n="0394c17"/>乎所冀大檀舍短從長會萬物為自己直向毘盧頂
<lb ed="J" n="0394c18"/>上任運施為庶慰貧道之懷也何如不盡。</p></cb:div>
<lb ed="J" n="0394c19"/><cb:div type="other"><cb:mulu type="其他" level="2">復中柱張相國(附來書)</cb:mulu><head>復中柱張相國<note place="inline">附來書</note></head>
<lb ed="J" n="0394c20"/><p xml:id="pJ26p0394c2001" rend="margin-left:1em">端頓首座下去冬聞飛錫北來之信不勝翹仰即
<lb ed="J" n="0394c21"/>大覺叢林有主一切七眾人等奉金鎞無迷也達
<lb ed="J" n="0394c22"/>和尚心願亦云圜滿矣端根器淺薄傾耳法音皈
<lb ed="J" n="0394c23"/>依久矣未能遂解組之志面奉開示倀倀奚從至
<lb ed="J" n="0394c24"/>西來大意不可以文字求意見索欲拈疑義質吾
<lb ed="J" n="0394c25"/>師而媿未能也幸惠教先之俾聞所未聞向年閒
<lb ed="J" n="0394c26"/>暇曾修念佛持咒法門慚無所得近滯跡熱鬧場
<lb ed="J" n="0394c27"/>中身心交瘁覺此事此志終不容釋惟日夕念利
<lb ed="J" n="0394c28"/>澤及民上報君國庶幾寡過然此願亦未易遽遂
<lb ed="J" n="0394c29"/>也世出世不二法門尤祈方便垂示令迷途知遵
<lb ed="J" n="0394c30"/>幸甚幸甚敬具微儀奉塵香供破顏存之亦云不
<pb ed="J" xml:id="J26.B181.0395a" n="0395a"/>
<lb ed="J" n="0395a01"/>遠之誠而<anchor xml:id="beg_c9" type="cb-app"/>已<anchor xml:id="end_c9"/>臨啟不勝瞻企依切。</p>
<lb ed="J" n="0395a02"/><p xml:id="pJ26p0395a0201">去冬辱台命猥以大覺見招自審衰騫曷堪驅策但
<lb ed="J" n="0395a03"/>念達磨一宗響絕大河以北者彌運執殳言邁亦聊
<lb ed="J" n="0395a04"/>為法前驅云耳閣下少掇魏科壯居台鼎不以位貌
<lb ed="J" n="0395a05"/>之崇拒人千里之外尤復孳孳法道念不去心非夙
<lb ed="J" n="0395a06"/>承大願則蹩躠名場之不暇奚有于空宗哉來諭欲
<lb ed="J" n="0395a07"/>拈疑義相質尚媿未能夫疑者信之根悟之門也是
<lb ed="J" n="0395a08"/>以先德有言大疑大悟小疑小悟惟不信故不疑不
<lb ed="J" n="0395a09"/>疑故不悟也今閣下既有疑義可拈正不必山僧惠
<lb ed="J" n="0395a10"/>教聞所未聞但打併身心專一緣慮切於疑處著力
<lb ed="J" n="0395a11"/>瞥然打破疑團則拈與所拈覓其影跡了不可得矣
<lb ed="J" n="0395a12"/>世出世不二法門無別方便亦只要居士看透張中
<lb ed="J" n="0395a13"/>柱耳若看得張中柱透時則人尚不見誰為世出世
<lb ed="J" n="0395a14"/>間之法邪即今張中柱作麼生看透他但於一切處
<lb ed="J" n="0395a15"/>一切時能豪忽不自放過豈直工夫打成一片即行
<lb ed="J" n="0395a16"/>於世間且無纖豪過患與人指摘譬諸刃焉向外則
<lb ed="J" n="0395a17"/>傷人傷人斯有悖入之禍向內則克己克己反有歸
<lb ed="J" n="0395a18"/>仁之福今人處處放過自己而於他人則多方責備
<lb ed="J" n="0395a19"/>恐於世出世間未知其可也瞽矇之言唯高明采擇
<lb ed="J" n="0395a20"/>焉辱貺謹合爪以謝。</p></cb:div>
<lb ed="J" n="0395a21"/><cb:div type="other"><cb:mulu type="其他" level="2">復柴菴吳相國</cb:mulu><head>復柴菴吳相國</head>
<lb ed="J" n="0395a22"/><p xml:id="pJ26p0395a2201">伏承來翰滿祇忠膏義血不忍竟讀於乎先皇英主
<lb ed="J" n="0395a23"/>也乃數窮百六喪厥家邦回思甲申三月之禍寧獨
<lb ed="J" n="0395a24"/>閣臺疾首即艸莽如殘拙亦復痛心不<anchor xml:id="beg_ca" type="cb-app"/>已<anchor xml:id="end_ca"/>矣抑聞之
<lb ed="J" n="0395a25"/>蕩蕩大千空於覺後明明六趣有若華胥苟正眼觀
<lb ed="J" n="0395a26"/>來則凡為蝸國楚亦乾城又孰存而孰亡哉雖然說
<lb ed="J" n="0395a27"/>夢癡前恐成剩法不有閣臺之節義錚錚彼鼠肝其
<lb ed="J" n="0395a28"/>父子芻狗我君臣者必將假託乎斯言而人道不幾
<lb ed="J" n="0395a29"/>澌滅與山僧二十年前即知海內有閣臺一人今來
<lb ed="J" n="0395a30"/>昭陽蒙不棄夷卒惠教先我則愈有以知乎閣臺也
<pb ed="J" xml:id="J26.B181.0395b" n="0395b"/>
<lb ed="J" n="0395b01"/>昔柳柳州作箕子廟碑而紀其德有三一曰正蒙難
<lb ed="J" n="0395b02"/>二曰法授聖三曰化及民夫閣臺不常忤權璫蒙貶
<lb ed="J" n="0395b03"/>黜乎則所謂正蒙難者是也不幸江海潢流明室之
<lb ed="J" n="0395b04"/>鼎且南徙于黔矣彼茁者雈莫不仰承新澤獨閣臺
<lb ed="J" n="0395b05"/>身中乎清廢中乎權孝忠一線于焉少留則所謂化
<lb ed="J" n="0395b06"/>及民者是邪非邪今天道茫昧洪範九疇之訓將遂
<lb ed="J" n="0395b07"/>湮夷閣臺既文且獻使有聖者從潭西而索求當必
<lb ed="J" n="0395b08"/>有法以授之矣獨山僧德不足以承先道無能而啟
<lb ed="J" n="0395b09"/>後雖私衷有激而發為言詞者不過候蟲時鳥自鳴
<lb ed="J" n="0395b10"/>自己曷足以當大方之一噱乃蒙許與過情不令山
<lb ed="J" n="0395b11"/>僧媿深而芒負哉咫尺不獲一聆謦欬慊也如何隆
<lb ed="J" n="0395b12"/>儀謹對使拜嘉臨楮可任企仰弗備。</p></cb:div>
<lb ed="J" n="0395b13"/><cb:div type="other"><cb:mulu type="其他" level="2">柬牧齋錢虞山</cb:mulu><head>柬牧齋錢虞山</head>
<lb ed="J" n="0395b14"/><p xml:id="pJ26p0395b1401">不孝幼為諸生習制藝即知海內有以文鳴世如老
<lb ed="J" n="0395b15"/>先生其人者矣繼行腳遊方間從碑銘傳志間見先
<lb ed="J" n="0395b16"/>生一二古文詞益歎先生之文非徒咀英而吐華者
<lb ed="J" n="0395b17"/>其致廣大而盡精微極高明而道中庸者與去歲因
<lb ed="J" n="0395b18"/>貴鄉許子得廣讀先生初學集益如橫開武庫如深
<lb ed="J" n="0395b19"/>入寶山如吳季札之觀樂至韶而止竊謂非胸藏萬
<lb ed="J" n="0395b20"/>卷眼碧秋空不可讀先生之文抑先生豈徒以文哉
<lb ed="J" n="0395b21"/>明治亂植人倫故先生之文為不可企及也今天下
<lb ed="J" n="0395b22"/>學者尚惜先生之文涉世忌不獲廣傳于時然古文
<lb ed="J" n="0395b23"/>有抑于漢魏淹于六朝至唐稍顯宋始著極崇尚于
<lb ed="J" n="0395b24"/>元明之世幾同六經而莊誦者遷史是也則先生之
<lb ed="J" n="0395b25"/>文晦諸一時其章明于千萬世者固有默司其柄者
<lb ed="J" n="0395b26"/>矣然則嵒穴之士欲聲施後世非附先生青雲不可
<lb ed="J" n="0395b27"/>抑先生至德作人靡間朝埜緬維先師崛興末運振
<lb ed="J" n="0395b28"/>起先宗為佛滅後再五百世大法光明幢是亦先生
<lb ed="J" n="0395b29"/>之所樂道者矣今先師示寂且十七年塔上之銘亦
<lb ed="J" n="0395b30"/>有操觚以論次者而先師之道德終暗昧不彰也竊
<pb ed="J" xml:id="J26.B181.0395c" n="0395c"/>
<lb ed="J" n="0395c01"/>謂人如先師非先生之文不足以光揚至賾文如先
<lb ed="J" n="0395c02"/>生非先師之人不足以煥若昭回彼長蘅異度之流
<lb ed="J" n="0395c03"/>汰如竺璠之輩尚得借託先生矧俊偉如先師者先
<lb ed="J" n="0395c04"/>生豈有愛焉末後光明點出筆尖頭俾伊照天照地
<lb ed="J" n="0395c05"/>非不孝一人之幸實天下後世學者之幸也猛擬肅
<lb ed="J" n="0395c06"/>莊登龍請于下執事奈為山門匏繫特遣首座山曉
<lb ed="J" n="0395c07"/>執狀牘與不腆之儀代申鄙意統惟慈原恕悉臨書
<lb ed="J" n="0395c08"/>無仞翹企注瞻之至。</p>
<lb ed="J" n="0395c09"/><p cb:type="head3" xml:id="pJ26p0395c0901">又<note place="inline">附來書</note></p>
<lb ed="J" n="0395c10"/><p xml:id="pJ26p0395c1001" rend="margin-left:1em">往在嘉禾得見李節女傳不但文詞爾雅而尚論
<lb ed="J" n="0395c11"/>閨門風義原本於祖宗之教化當墨穴世界點出
<lb ed="J" n="0395c12"/>金剛眼睛甚難希有徑山有言予雖學佛者然愛
<lb ed="J" n="0395c13"/>君憂國之心與忠義士大夫等正於數行文字描
<lb ed="J" n="0395c14"/>寫出徑山老人鐵輪頂上圓明自此鄙人八識田
<lb ed="J" n="0395c15"/>中屈盤偪塞種得此一段根苗每至酒闌月落香
<lb ed="J" n="0395c16"/>銷燈灺此中影子落卸未嘗不與老和尚相晤對
<lb ed="J" n="0395c17"/>於大圓鏡中也腐儒失學拙集流傳積年餿飯嚼
<lb ed="J" n="0395c18"/>之便欲嘔噦不知何緣得入慧眼過為誇許當是
<lb ed="J" n="0395c19"/>此土眾生應以聲論語言得度如鄙人俚言樸學
<lb ed="J" n="0395c20"/>臭腐滿紙老和尚亦放眉間白豪相光收入文字
<lb ed="J" n="0395c21"/>海中邪以此知文字三昧不可思議如此往年擊
<lb ed="J" n="0395c22"/>節大篇故是霜鐘相應也密雲尊者塔銘十五年
<lb ed="J" n="0395c23"/>前<anchor xml:id="beg_cb" type="cb-app"/>已<anchor xml:id="end_cb"/>諾江上黃介子之請矣重以尊命何敢固辭
<lb ed="J" n="0395c24"/>第以此等文字關係人天眼目豈可取次命筆年
<lb ed="J" n="0395c25"/>來麤涉教乘近代語錄都未省記須以三冬歲餘
<lb ed="J" n="0395c26"/>細加簡點然後可下筆具稿謹與曉上座面訂以
<lb ed="J" n="0395c27"/>明年浴佛為期爾時或得圍繞猊座覿面商確庶
<lb ed="J" n="0395c28"/>可於法門稍通一線亦可慰吾亡友于寂光中也
<lb ed="J" n="0395c29"/>上座還手勒奉謝蕭辰深山唯為佛法強飯自愛。</p>
<lb ed="J" n="0395c30"/><p xml:id="pJ26p0395c3001">山曉回披讀教箋惠然賜諾許銘先師真令不孝式
<pb ed="J" xml:id="J26.B181.0396a" n="0396a"/>
<lb ed="J" n="0396a01"/>歌且舞躄踊俱興者矣竊惟不孝本一山林枯槁四
<lb ed="J" n="0396a02"/>方不諒其固陋無文輒以銘傳見委往往辭不獲命
<lb ed="J" n="0396a03"/>間亦操觚應其求索獨先師窣堵波前一片石于今
<lb ed="J" n="0396a04"/>十有八年未得其當每當鐘鳴漏盡之時未嘗不五
<lb ed="J" n="0396a05"/>內回遑惄然如擣乃蒙老先生肯散墨華俾留芳躅
<lb ed="J" n="0396a06"/>使今狗馬即填溝壑在所甘心其他慕說之私又奚
<lb ed="J" n="0396a07"/>可以言喻哉嘉禾李女傳深媿不成文理及閱尊集
<lb ed="J" n="0396a08"/>則皆此物此志方慶如蟲禦木亦自暗合孫吳乃反
<lb ed="J" n="0396a09"/>謂拙言影子落卸高懷何先生之與人為善而顧自
<lb ed="J" n="0396a10"/>忘其大美也邪經云雅思淵才文中王文如先生真
<lb ed="J" n="0396a11"/>五地聖人之所習者彼漢魏以還紛紛諸子尚不足
<lb ed="J" n="0396a12"/>供唾棄矧不孝之候鳥時鳴者乎再遣山曉擁篲龍
<lb ed="J" n="0396a13"/>門恭傒奎璧佇雨遲雲惟高空其沛然早及之春風
<lb ed="J" n="0396a14"/>尚寒有冀頤神善攝長為南邦文獻是祝是禱。</p>
<lb ed="J" n="0396a15"/><p cb:type="head3" xml:id="pJ26p0396a1501">又</p>
<lb ed="J" n="0396a16"/><p xml:id="pJ26p0396a1601">開歲以來翹瞻雲漢以日為年不意王君山曉奉璋
<lb ed="J" n="0396a17"/>疊至盥手開函焚香展讀儼若赫赫明明天王復辟
<lb ed="J" n="0396a18"/>黯然而黑頎然而長眼如望羊心如王四國而我師
<lb ed="J" n="0396a19"/>復生焉中間發微闡幽或貶或諱文約指博義正詞
<lb ed="J" n="0396a20"/>嚴所謂法用春秋以繩當世則又雖有游夏不能贊
<lb ed="J" n="0396a21"/>一詞矣自惟墓木既拱之先師一旦借章麟筆遂得
<lb ed="J" n="0396a22"/>孤光揭露映照千秋不覺情至而悲生感深而涕隕
<lb ed="J" n="0396a23"/>自今伊始為不孝者宜何捐軀而報答也邪至若拙
<lb ed="J" n="0396a24"/>集加評卷端授弁亂九天之華雨飛六月之嚴霜此
<lb ed="J" n="0396a25"/>則老先生之正氣丹衷自橫自溢卻不關不孝事也
<lb ed="J" n="0396a26"/>於乎人生在三事之如一而戕倫賊義之夫每每變
<lb ed="J" n="0396a27"/>易天常斯人道所以鄰禽亂亡所以相繼孔子之懼
<lb ed="J" n="0396a28"/>即先生之憂也今人滅裂在三倒披裳服固揶揄先
<lb ed="J" n="0396a29"/>生之前顙不有泚抑獨何心哉銘稿即依後命繡鐫
<lb ed="J" n="0396a30"/>雙白歸忙艸艸布復嗣容專謝不宣。</p></cb:div>
<pb ed="J" xml:id="J26.B181.0396b" n="0396b"/>
<lb ed="J" n="0396b01"/><cb:div type="other"><cb:mulu type="其他" level="2">復西遯超道人</cb:mulu><head>復西遯超道人</head>
<lb ed="J" n="0396b02"/><p xml:id="pJ26p0396b0201">星霜四閱不通聞問而臭味相孚則無有閒然也竊
<lb ed="J" n="0396b03"/>惟天下之無人久矣非無人也人而虧道喪真焉猶
<lb ed="J" n="0396b04"/>之乎無人也不虧道不喪真則昭陽黎太沖與吾西
<lb ed="J" n="0396b05"/>遯道人其幾矣乎故山僧前柬昭陽曰微君福德持
<lb ed="J" n="0396b06"/>衰世敢保閻浮盡化燐今昭陽且即世以天下之大
<lb ed="J" n="0396b07"/>僅一西遯可名曰人夫以曰人之西遯乃復深諒山
<lb ed="J" n="0396b08"/>僧使今山僧縱得一世之名又不若西遯之見知見
<lb ed="J" n="0396b09"/>諒也以西遯人也為人之所見諒其人蓋自可知然
<lb ed="J" n="0396b10"/>則山僧何修而受知足下哉先師塔上之銘久空麟
<lb ed="J" n="0396b11"/>筆創懷非一日矣去秋所以重請虞山者不過借託
<lb ed="J" n="0396b12"/>文言以光昭先老人之徽烈庶幾有以行遠耳西遯
<lb ed="J" n="0396b13"/>固信山翁決不幸虞山舞弄筆舌而雌黃天下也況
<lb ed="J" n="0396b14"/>三峰為先師行二之子則於山僧為同氣連枝手右
<lb ed="J" n="0396b15"/>而戕其左葉滋而掊其根在他人或恬然為之不顧
<lb ed="J" n="0396b16"/>辱在西遯見諒之山僧斷不出此矣或虞山信筆直
<lb ed="J" n="0396b17"/>書不留餘地而猶子中如玄墓如靈隱即猶孫中如
<lb ed="J" n="0396b18"/>豁堂如仁菴輩走一使持片楮焉而問山僧豈可不
<lb ed="J" n="0396b19"/>手勒八行專人請改矧靈嵒之與山僧猶稱當世籍
<lb ed="J" n="0396b20"/>咸者乎見不出此乃規為布置斡旋虞山又動勞足
<lb ed="J" n="0396b21"/>下之管城君是謂無識且昧山僧夫以明白之山僧
<lb ed="J" n="0396b22"/>往往見疑於世獨一不虧道不喪真之西遯諦信之
<lb ed="J" n="0396b23"/>可慶也亦可弔也改易之銘即如命定刊雙白遠來
<lb ed="J" n="0396b24"/>多媟嫚乞為山僧修飾弗備。</p></cb:div>
<lb ed="J" n="0396b25"/><cb:div type="other"><cb:mulu type="其他" level="2">復靈嵒儲姪禪師</cb:mulu><head>復靈嵒儲姪禪師</head>
<lb ed="J" n="0396b26"/><p xml:id="pJ26p0396b2601">千里吳越山川相間不能時託鱗鴻唯從往來雲水
<lb ed="J" n="0396b27"/>詰問興居得知痰疾一發旋愈今遂平康無事以為
<lb ed="J" n="0396b28"/>慰也殘陽挂樹再荷天童徒白巔毛無俾叢社所幸
<lb ed="J" n="0396b29"/>飽柴足水遠市離囂豐儉可隨其家寵辱不關於慮
<lb ed="J" n="0396b30"/>得借以遂餘生耳我山突兀鬥諍堅牢道德本荒疏
<pb ed="J" xml:id="J26.B181.0396c" n="0396c"/>
<lb ed="J" n="0396c01"/>文章焉可恃惟用道樹御野人法行之數年寂無形
<lb ed="J" n="0396c02"/>影此則山僧自信較似差勝諸方也先老人塔銘去
<lb ed="J" n="0396c03"/>秋始託虞山屬筆七襄之報諾以今夏浴佛為期中
<lb ed="J" n="0396c04"/>間詞鋒有礙漢兄和尚則山僧都未省覽老姪既陰
<lb ed="J" n="0396c05"/>得其事狀何不移牘山僧俾為刪改乃假手張靜翁
<lb ed="J" n="0396c06"/>斡旋錢牧老抑復何也雖老姪出乎機入乎機妙有
<lb ed="J" n="0396c07"/>化裁但用之以待老阮籍則所謂附同氣荷同心之
<lb ed="J" n="0396c08"/>語又似信不由中矣老姪自是天生玅慧山僧深媿
<lb ed="J" n="0396c09"/>賦性顓愚然則患難欲其相成德業欲其相劭無乃
<lb ed="J" n="0396c10"/>太孤老姪之心邪老姪言滿天下道<g ref="#CB15410">󳰲</g>江湖先老人
<lb ed="J" n="0396c11"/>可謂有子有孫是則借光多矣區區十八年來松柏
<lb ed="J" n="0396c12"/>既實之枯骨寒原遠煩玉步或有媟嫚得不深山僧
<lb ed="J" n="0396c13"/>之罪而消老人之福哉乞泯此念荷感猶多改定銘
<lb ed="J" n="0396c14"/>詞謹依雙白頒宣口諭即如命施行矣復謝不宣。</p>
<lb ed="J" n="0396c15"/><p cb:type="head3" xml:id="pJ26p0396c1501">又</p>
<lb ed="J" n="0396c16"/><p xml:id="pJ26p0396c1601">山僧向來於塤箎猶子之中視吾姪最為厚善以至
<lb ed="J" n="0396c17"/>忘名分夷高下甚欲舉爾住持天童者愛爾施設文
<lb ed="J" n="0396c18"/>言豁達通暢將來德業聞望殊有可觀故也不謂爾
<lb ed="J" n="0396c19"/>於先師包藏禍心每每筆舌譸張雌黃無忌山僧由
<lb ed="J" n="0396c20"/>是疏爾薄爾不爾聞問者于今七年去歲聞爾遷金
<lb ed="J" n="0396c21"/>粟往來僧俗謂爾弁髦先人欺侮尊宿稱師翁則曰
<lb ed="J" n="0396c22"/>天童大師祠三峰覺範則曰振祖之堂北堂有先人
<lb ed="J" n="0396c23"/>廟貌弗躬弗親弗問弗仕旬香月燈潦艸塞白而<anchor xml:id="beg_cc" type="cb-app"/>已<anchor xml:id="end_cc"/>
<lb ed="J" n="0396c24"/>大不敬無孫禮也山僧以為金粟道場乃先師發蹟
<lb ed="J" n="0396c25"/>之鄉梵宇排空香田遍界在他宗之人承而襲之仰
<lb ed="J" n="0396c26"/>瞻俯視不興食德報恩之思且非人類矧爾孫子以
<lb ed="J" n="0396c27"/>茲弘功浩業易爾蠆戟蜂矛直摧枯拉朽耳顧何毒
<lb ed="J" n="0396c28"/>不消詎爾梟獍為心始終一德嗟嗟密雲彌布之扁
<lb ed="J" n="0396c29"/>何刺爾瞳亦自書親聞室三字糊之又糊抹之又抹
<lb ed="J" n="0396c30"/>此爾為人神猒棄以去山僧為四眾攀援而來之日
<pb ed="J" xml:id="J26.B181.0397a" n="0397a"/>
<lb ed="J" n="0397a01"/>親對諸山檀護剖抉重封而開顯者也於乎爾乎抑
<lb ed="J" n="0397a02"/>何喪心悖理欺祖逆天若此之甚哉昔人謂黃檗勝
<lb ed="J" n="0397a03"/>亦奇衲子但晚年謬耳今爾晚年則一味窮欲極奢
<lb ed="J" n="0397a04"/>抑人揚己慢山突兀高踰須彌貪壑汪洋深淪滄海
<lb ed="J" n="0397a05"/>出入務同卿宰則丹塗香柏之舟招搖而過市焉受
<lb ed="J" n="0397a06"/>用擬埒王侯則采買定窯之碗羅列而陳餐焉靡靡
<lb ed="J" n="0397a07"/>服御遊從事事動求精妙罔思歲比荒戎室十空九
<lb ed="J" n="0397a08"/>今我身衣口食非猶諸天報得要皆信脂檀膏減割
<lb ed="J" n="0397a09"/>妻孥施我而營福者也四大苦本爾之增苦也彌勤
<lb ed="J" n="0397a10"/>五蘊元空爾之描空也愈甚反先聖之良箴成後昆
<lb ed="J" n="0397a11"/>之惡習不幾謬而倍謬乎最可恨者本一南通小販
<lb ed="J" n="0397a12"/>專賣李四囂虛如山僧居廣潤時爾應臨海天寧鄰
<lb ed="J" n="0397a13"/>封打齋諸山嘗套爾則載之語錄曰廣潤某和尚請
<lb ed="J" n="0397a14"/>師上堂嗣後山僧與爾同遭吏議名挂按君白簡爾
<lb ed="J" n="0397a15"/>時祇託天城傳一口信上山僧旋即門封戶閉杳不
<lb ed="J" n="0397a16"/>知其所之矣山僧裁荅爾後自分臨難不可苟免徑
<lb ed="J" n="0397a17"/>詣臬司投到遲爾三月始來至明年質獄東甌爾則
<lb ed="J" n="0397a18"/>不勝怨天尤人及乎杖決憲庭爾之徒屬益怨山僧
<lb ed="J" n="0397a19"/>剛愎自用輕出累爾即爾亦謂此行不是法叔老和
<lb ed="J" n="0397a20"/>尚小姪不願有生何事畢之後遂有如許誇張之書
<lb ed="J" n="0397a21"/>見之樹泉集哉豈非爾生平之言類皆妝點出來以
<lb ed="J" n="0397a22"/>欺世盜名者乎昔也按君參奏劾為妖言彌勒下生
<lb ed="J" n="0397a23"/>今則以彌勒後身自命矣然則當日何不一款招承
<lb ed="J" n="0397a24"/>必高叫憲天以求哀赦其故何也昔也台邑圖形杭
<lb ed="J" n="0397a25"/>都畫影露布長書會打繼起賊禿今則以天台古佛
<lb ed="J" n="0397a26"/>自居矣然則當日何不臨凡降世化導眾生必通途
<lb ed="J" n="0397a27"/>畏過黃嵒偏僻遠遶家子又復何也則是爾欲欺世
<lb ed="J" n="0397a28"/>而世不爾欺爾欲盜名而名不爾盜究竟一文偷不
<lb ed="J" n="0397a29"/>得至今空作不良人非爾之謂與他若千籠百絡結
<lb ed="J" n="0397a30"/>勢要權謀徑山攘金粟正晝攫金之態蚖蛇戀窟之
<pb ed="J" xml:id="J26.B181.0397b" n="0397b"/>
<lb ed="J" n="0397b01"/>羞魔梵修羅之大慢過慢增上慢火刀血塗之苦因
<lb ed="J" n="0397b02"/>惡緣極障緣皆爾一身占盡矣所以珊瑚枕上之淚
<lb ed="J" n="0397b03"/>山僧為爾不啻日飲千行久欲向爾深規切諫未免
<lb ed="J" n="0397b04"/>慮爾驕矜傲兀不能盡厥所懷今因爾侮慢先師之
<lb ed="J" n="0397b05"/>故始得乘間有言所冀改往修來化凶為吉然則畢
<lb ed="J" n="0397b06"/>竟如何即得山僧不妨請爾所自比之妙喜杲為爾
<lb ed="J" n="0397b07"/>作五丁力士開山通道置爾康衢不見妙喜之言曰
<lb ed="J" n="0397b08"/>節儉放下乃修身之基入道之要歷觀古人鮮有不
<lb ed="J" n="0397b09"/>節儉放下者又曰日中則昃月滿則虧天地盈虛與
<lb ed="J" n="0397b10"/>時消息所以古之人當血氣盛壯之時慮光陰之易
<lb ed="J" n="0397b11"/>往則朝念夕思戒謹彌懼不恣情不逸欲惟道是求
<lb ed="J" n="0397b12"/>遂能全其令聞若夫隳之以逸欲敗之以恣情殆不
<lb ed="J" n="0397b13"/>可捄方頓足扼腕而追之晚矣斯言也在時流足稱
<lb ed="J" n="0397b14"/>金石之藥對爾沈痾惡症苟能去忌勤服庶萬死起
<lb ed="J" n="0397b15"/>一生否則福消報盡厥戾非輕恐不止于頓足扼腕
<lb ed="J" n="0397b16"/>之追矣統惟鑒納無任縈懷。</p></cb:div>
<lb ed="J" n="0397b17"/><cb:div type="other"><cb:mulu type="其他" level="2">復靜香周居士(附來書)</cb:mulu><head>復靜香周居士<note place="inline">附來書</note></head>
<lb ed="J" n="0397b18"/><p xml:id="pJ26p0397b1801" rend="margin-left:1em">雙白居士於七日過南岡歷言和尚待法姪法孫
<lb ed="J" n="0397b19"/>之寬大仁厚而歔植繼堂頭尤深篤自知孤負老
<lb ed="J" n="0397b20"/>人處甚多聞督責之語跼蹐無地惶媿欲死辭婉
<lb ed="J" n="0397b21"/>意切其來非泛常可默會也荃叨為法嗣何敢向
<lb ed="J" n="0397b22"/>人一句今法戰<anchor xml:id="beg_cd" type="cb-app"/>已<anchor xml:id="end_cd"/>勝小杖渠<anchor xml:id="beg_ce" type="cb-app"/>已<anchor xml:id="end_ce"/>全受義無再加大
<lb ed="J" n="0397b23"/>杖之理學人傳語云有致靈嵒一書欲付梓工荃
<lb ed="J" n="0397b24"/>清夜思維似可商略伏乞以稿見擲令荃與看使
<lb ed="J" n="0397b25"/>之感服尤勝刊刻即興朝治天下撫妙于剿況同
<lb ed="J" n="0397b26"/>枝共葉乎萬祈和尚矜宥之倘以荃言為不然亦
<lb ed="J" n="0397b27"/>祈過吳門面呈一切商萬妥而行可也總在先師
<lb ed="J" n="0397b28"/>翁一脈曲全之幸甚幸甚。</p>
<lb ed="J" n="0397b29"/><p xml:id="pJ26p0397b2901">季冬承晤佛日後將返櫂天童俟新春過越共話平
<lb ed="J" n="0397b30"/>陽佳山水不意曹谿金粟後先命至敦偪殺人緬思
<pb ed="J" xml:id="J26.B181.0397c" n="0397c"/>
<lb ed="J" n="0397c01"/>金粟一席乃先人起家之地頃以主失其道門徑荒
<lb ed="J" n="0397c02"/>蕪殊可惻愴因過武原擬商諸檀擇一代司俎豆之
<lb ed="J" n="0397c03"/>人始睹靈嵒所作所為百種千端日以陵毀先老人
<lb ed="J" n="0397c04"/>為賞心快意之事真令天地雖寬有所不容人神雖
<lb ed="J" n="0397c05"/>隔咸為抱憤他不具論即密雲彌布一扁糊抹至三
<lb ed="J" n="0397c06"/>況其小者使先師尚在人間行道將不深削跡伐檀
<lb ed="J" n="0397c07"/>之懼而大畏于匡哉此山僧聲罪致討扶綱維常義
<lb ed="J" n="0397c08"/>不容己所以反正有錄杜逆有說賦感有詩讀告有
<lb ed="J" n="0397c09"/>篇移書以切責之苦口叮嚀以訓誡之故詞不一而
<lb ed="J" n="0397c10"/>足者也來諭述王雙老代渠修飾謂自知孤負山僧
<lb ed="J" n="0397c11"/>處甚多山僧自念道涼德儉何能于尾大不掉之人
<lb ed="J" n="0397c12"/>有所歔植第就楊太史王雙老為渠經營一事使非
<lb ed="J" n="0397c13"/>山僧左提右挈引渠出于正大光明之域恐終身為
<lb ed="J" n="0397c14"/>炤提鬼不敢以面目對人矣此或山僧歔植靈嵒之
<lb ed="J" n="0397c15"/>一班然負與不負則渠心自有靈臺明神固有業鏡
<lb ed="J" n="0397c16"/>山僧于彼非但無責望之心即彼或謗或誹欲解欲
<lb ed="J" n="0397c17"/>截罔不如水遭割如光受吹而忍之弗校也獨是先
<lb ed="J" n="0397c18"/>師為祖繼起為孫以孫蔑祖以下陵上為不可長此
<lb ed="J" n="0397c19"/>厲階耳夫自有天地以來便有綱常名教自有生人
<lb ed="J" n="0397c20"/>以來便有父子翁孫今驅三尺童子使陵其祖毀其
<lb ed="J" n="0397c21"/>翁彼固瞿然有所不敢者何也天定之倫性生之分
<lb ed="J" n="0397c22"/>淪于肌浹于髓不可得而攸斁者也豈靈嵒身為人
<lb ed="J" n="0397c23"/>天知識非狂非惑公然陵毀祖翁必聞山僧督責之
<lb ed="J" n="0397c24"/>語而後跼蹐無地惶媿欲死者豈不零仃洋裏更歎
<lb ed="J" n="0397c25"/>零仃惶恐灘頭重說惶恐乎哉雖然困于心衡于慮
<lb ed="J" n="0397c26"/>而後作徵于色發于聲而後喻或靈嵒賦性中下理
<lb ed="J" n="0397c27"/>固有之然蔑祖戕倫之罪逆又未可以惶媿一言為
<lb ed="J" n="0397c28"/>之寬恕也所諭治天下撫妙于剿者德布成湯網開
<lb ed="J" n="0397c29"/>三面蓋為赤子無知窮迫弄兵故耳若夫陳恆弒君
<lb ed="J" n="0397c30"/>尼山請討胡氏秉議尚謂此舉不妨先發後聞況山
<pb ed="J" xml:id="J26.B181.0398a" n="0398a"/>
<lb ed="J" n="0398a01"/>僧忝辱先師門下靈嵒又屬猶子既非匡人之比則
<lb ed="J" n="0398a02"/>無俟上告天王下請方伯復不口誅筆討故含濡隱
<lb ed="J" n="0398a03"/>忍以褫成其逆惡將蒙出疆不越境返國不討賊之
<lb ed="J" n="0398a04"/>誅較許世子不嘗藥而弒其君父者罪不綦大哉是
<lb ed="J" n="0398a05"/>則山僧于先師為敗子于名教為罪人有不獲戾于
<lb ed="J" n="0398a06"/>上下古今之忠臣孝子志士仁人者乎以上下古今
<lb ed="J" n="0398a07"/>之仁志忠孝未有不敦倫而衛義者也不審居士又
<lb ed="J" n="0398a08"/>何以矜宥山僧耶極知尊意為先師一脈開曲全之
<lb ed="J" n="0398a09"/>路然其告文自白素非先師一脈奈何奈何與繼公
<lb ed="J" n="0398a10"/>書臘底既封緘俟新春寄託轉致幸專人來附上郵
<lb ed="J" n="0398a11"/>傳靈嵒為感。</p></cb:div>
<lb ed="J" n="0398a12"/><cb:div type="other"><cb:mulu type="其他" level="2">再復靜香周居士(附來書)</cb:mulu><head>再復靜香周居士<note place="inline">附來書</note></head>
<lb ed="J" n="0398a13"/><p xml:id="pJ26p0398a1301" rend="margin-left:1em">獅駕行急未及述荃是夜同雙白至檗菴舟中一
<lb ed="J" n="0398a14"/>段話檗公楚人帶性負氣其平日文章施設全從
<lb ed="J" n="0398a15"/>氣骨上發揮虛衷劑物以通彼我之意本非其能
<lb ed="J" n="0398a16"/>然任事既剛認過亦勇昨代靈嵒下山之時原為
<lb ed="J" n="0398a17"/>本師禮足而來豈嘗有宰官在意任心之過以至
<lb ed="J" n="0398a18"/>傷於坦率如爾汝之呼重房輕扁之論同來者皆
<lb ed="J" n="0398a19"/>為縮頸掐指而彼尚不覺悟其不留心於酬問可
<lb ed="J" n="0398a20"/>知矣老人愛人以德不忍姑息養其過誤直提汝
<lb ed="J" n="0398a21"/>既為靈嵒嫡子便須認得我家宗派汝非吳江令
<lb ed="J" n="0398a22"/>我亦非吳江編氓翻手一掌當機剪截熊父母此
<lb ed="J" n="0398a23"/>時似冷水澆背陡然一驚然後知老和尚一片婆
<lb ed="J" n="0398a24"/>心無非慈愛子孫至意不忍以門外疏親相待也
<lb ed="J" n="0398a25"/>舟邊語次皆是銘感之詞但云老和尚如是慈悲
<lb ed="J" n="0398a26"/>非惟寸中知之本師亦知之今日原為本師而來
<lb ed="J" n="0398a27"/>既承提誨即可云榮及本師老和尚從此可以釋
<lb ed="J" n="0398a28"/>然如杜逆反正諸刻似宜寢閣議論俱可歇息矣
<lb ed="J" n="0398a29"/>荃今日不避杖叱敢復進言荃等婚宦後學道之
<lb ed="J" n="0398a30"/>人修持未熟每於不及檢點處露出本來習氣況
<pb ed="J" xml:id="J26.B181.0398b" n="0398b"/>
<lb ed="J" n="0398b01"/>檗公生平以骨氣自負固不免偶錯要其初來代
<lb ed="J" n="0398b02"/>師禮足之誠蒙誨後受過不辭之勇皆足仰祈慈
<lb ed="J" n="0398b03"/>炤鑒諒于語言事跡之外若云必反正必杜逆則
<lb ed="J" n="0398b04"/>老人一掌示其意矣而又多乎哉萬祈弘宥寢此
<lb ed="J" n="0398b05"/>諸刻不日容同雙白居士再叩函丈代荊何如臨
<lb ed="J" n="0398b06"/>楮無任悚惕。</p>
<lb ed="J" n="0398b07"/><p xml:id="pJ26p0398b0701">來翰述南岡艸堂山僧與檗菴一掌及居士規諭檗
<lb ed="J" n="0398b08"/>菴之故蓋山僧原以祖宗一脈待檗菴若檗菴果以
<lb ed="J" n="0398b09"/>吳江知縣自待則是門外人又何必干預吾家事抑
<lb ed="J" n="0398b10"/>山僧縱年邁敢云非沙門釋子然則掌檀越且不可
<lb ed="J" n="0398b11"/>況掌吳江知縣唯檗菴自任為靈嵒法子則靈嵒亦
<lb ed="J" n="0398b12"/>是我家子姪山僧尚可以家法繩之又況檗菴哉聞
<lb ed="J" n="0398b13"/>檗菴因居士之言即幡然悔悟還是讀了兩行書到
<lb ed="J" n="0398b14"/>底知文識墨不敢自越倫常雖然檗菴唐突老僧不
<lb ed="J" n="0398b15"/>過措大家一時腐氣尚屬無心之失不審靈嵒又何
<lb ed="J" n="0398b16"/>心行種種毀侮師翁落之于筆見之于書以至糊抹
<lb ed="J" n="0398b17"/>先師名號使凡在先師門下者莫不聞之疾首見而
<lb ed="J" n="0398b18"/>痛心非但山僧毅然有說即古南亦正言對使璧還
<lb ed="J" n="0398b19"/>趙珍豈非事關彝倫義難緘默所謂以吾從大夫之
<lb ed="J" n="0398b20"/>後不敢不告者乎向使山僧狗馬得隨先師早填溝
<lb ed="J" n="0398b21"/>壑冥然幽閉重泉無所覺知斯亦<anchor xml:id="beg_cf" type="cb-app"/>已<anchor xml:id="end_cf"/>耳今不幸而殘
<lb ed="J" n="0398b22"/>喘尤存奈何非木非石甘自褎如充耳不與君父同
<lb ed="J" n="0398b23"/>仇則亦有靦面目何以視息人間故今居士正不必
<lb ed="J" n="0398b24"/>問山僧起倒唯多方曉諭靈嵒克順克孝勿以少陵
<lb ed="J" n="0398b25"/>長母以小加大舉從前之當門觸祖翁者悉改弦而
<lb ed="J" n="0398b26"/>易轍則彼且皮之不存而山僧又毛將安附哉否則
<lb ed="J" n="0398b27"/>縱令山僧三緘其口豈天下後世盡皆戕倫滅義相
<lb ed="J" n="0398b28"/>胥為獸為禽抑于靈嵒豈真有暴秦之畏遂無心非
<lb ed="J" n="0398b29"/>而巷議者既從地倒還從地起唯高明其鑒裁之。</p></cb:div>
<lb ed="J" n="0398b30"/><cb:div type="other"><cb:mulu type="其他" level="2">柬敬一主人郭子公</cb:mulu><head>柬敬一主人郭子公</head>
<pb ed="J" xml:id="J26.B181.0398c" n="0398c"/>
<lb ed="J" n="0398c01"/><p xml:id="pJ26p0398c0101">相去萬里天各一方而英聲義聞碑著南人之口者
<lb ed="J" n="0398c02"/>如風傳響語云道無脛而能至名無翼而能飛于我
<lb ed="J" n="0398c03"/>公王斯為信之歲在壬寅曾修寸函託鴻問訊想<anchor xml:id="beg_d0" type="cb-app"/>已<anchor xml:id="end_d0"/>
<lb ed="J" n="0398c04"/>達慈座矣去夏因　先帝有山陵之役特遣門人旅
<lb ed="J" n="0398c05"/>菴輩馳送薊州意　殿下必入朝會葬復修候左右
<lb ed="J" n="0398c06"/>庶俾親承謦欬少慰遐思不謂奉　旨勞免仍復山
<lb ed="J" n="0398c07"/>河阻越傷如之何今春有來自瀋陽者聞檀越子祁
<lb ed="J" n="0398c08"/>生蒙推屋烏之愛遂使怖鴿驚魂依光定魄抑山僧
<lb ed="J" n="0398c09"/>何幸叨榮施真勝祁生晝錦還鄉矣然此案遭誣枉
<lb ed="J" n="0398c10"/>至于家破身亡累遺親族莫甚价人纘曾二錢子為
<lb ed="J" n="0398c11"/>最慘今兩家妻孥與其弟虞仲方叔咸遠配遐天流
<lb ed="J" n="0398c12"/>離瑣尾殊可惻愴就使山僧縣同陌路恝若途人尚
<lb ed="J" n="0398c13"/>當興慈運悲效先佛投嵒割肉之思況屬檀那承信
<lb ed="J" n="0398c14"/>施復有　公王救世菩薩二天可戴慈蔭可依忍恬
<lb ed="J" n="0398c15"/>然坐眎不一告哀又何顏廁緇流而稱慈悲眷屬也
<lb ed="J" n="0398c16"/>邪為此更瀆威嚴伏冀少舒蓮目普放豪光使其停
<lb ed="J" n="0398c17"/>酸息苦聽贖還鄉則死生銜結寧獨錢宗為然即日
<lb ed="J" n="0398c18"/>升月恆之福山僧沒齒亦難忘頌禱矣翹首企仰無
<lb ed="J" n="0398c19"/>任主臣。</p></cb:div></cb:div>
</body>
<back>
<cb:div type="apparatus">
<head>校勘記</head>
<p>
<choice cb:resp="#resp1" cb:from="#beg_c7" cb:to="#end_c7"><corr>已</corr><sic>己</sic></choice>
<choice cb:resp="#resp1" cb:from="#beg_c8" cb:to="#end_c8"><corr>已</corr><sic>己</sic></choice>
<choice cb:resp="#resp1" cb:from="#beg_c9" cb:to="#end_c9"><corr>已</corr><sic>己</sic></choice>
<choice cb:resp="#resp1" cb:from="#beg_ca" cb:to="#end_ca"><corr>已</corr><sic>己</sic></choice>
<choice cb:resp="#resp1" cb:from="#beg_cb" cb:to="#end_cb"><corr>已</corr><sic>己</sic></choice>
<choice cb:resp="#resp1" cb:from="#beg_cc" cb:to="#end_cc"><corr>已</corr><sic>己</sic></choice>
<choice cb:resp="#resp1" cb:from="#beg_cd" cb:to="#end_cd"><corr>已</corr><sic>己</sic></choice>
<choice cb:resp="#resp1" cb:from="#beg_ce" cb:to="#end_ce"><corr>已</corr><sic>己</sic></choice>
<choice cb:resp="#resp1" cb:from="#beg_cf" cb:to="#end_cf"><corr>已</corr><sic>己</sic></choice>
<choice cb:resp="#resp1" cb:from="#beg_d0" cb:to="#end_d0"><corr>已</corr><sic>己</sic></choice>
</p>
</cb:div>
</back></text></TEI>