<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="J23nB135">
<teiHeader>
<fileDesc>
		<titleStmt>
			<title>Jiaxing Canon, Electronic version, No. B135 石門文字禪</title>
			<author>宋 德洪著　原書缺　依民國十年常州天寧寺刻本印</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.10 $<date>$Date: 2012/12/11 07:05:15 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
	</editionStmt>
	<extent>30卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/12/11 07:05:15 $</date>
	</publicationStmt>
	<sourceDesc>
		<bibl>Jiaxing Canon Vol. 23, No. B135 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Input by CBETA(first version), Input by CBETA(second version)</p>
		<p xml:lang="zh" cb:type="ly">CBETA 人工輸入（版本一），CBETA 人工輸入（版本二）</p>
	</projectDesc>
</encodingDesc>
<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2009-07-01T13:39:18">Zhou Bang-Xin (ed.) Created initial TEI XML version with BASICX.BAT</change>

</revisionDesc>
</teiHeader>
<text><body>
<cb:mulu type="其他" level="1">記一</cb:mulu><cb:mulu type="其他" level="2">高安城隍廟記</cb:mulu>
<pb ed="J" xml:id="J23.B135.0681c" n="0681c"/>
<lb ed="J" n="0681c01"/><milestone unit="juan" n="22"/><cb:mulu type="卷" n="22"></cb:mulu><cb:juan fun="open" n="22"><cb:jhead>石門文字禪卷第二十二</cb:jhead></cb:juan>
<lb ed="J" n="0681c02"/><byline cb:type="author">宋江西筠溪石門寺沙門釋德洪覺範著</byline>
<lb ed="J" n="0681c03"/><byline cb:type="other">門人覺慈編錄</byline><byline cb:type="other">毘陵天甯法雲堂校</byline>
<lb ed="J" n="0681c04"/><cb:div type="other"><cb:mulu type="其他" level="1">記二</cb:mulu><head>記</head>
<lb ed="J" n="0681c05"/><cb:div type="other"><cb:mulu type="其他" level="2">無證庵記</cb:mulu><head>無證庵記</head>
<lb ed="J" n="0681c06"/><p xml:id="pJ23p0681c0601">余頃得罪謫海外館于開元之上方儼師院日與彌
<lb ed="J" n="0681c07"/>勒同龕頹然聽造化琢削有道人械類叢林款余甚
<lb ed="J" n="0681c08"/>勤曰吾泉南分化至此與語翛然令人忘百事逃空
<lb ed="J" n="0681c09"/>虛者聞足音而喜矧置身蠻夷論效鴃舌衣纏花貝
<lb ed="J" n="0681c10"/>心緒怵然非復中華氣味而見道人哉相從蓋百許
<lb ed="J" n="0681c11"/>日問出世法余曰有亞聖大人出世南州臨濟十世
<lb ed="J" n="0681c12"/>之孫號靈源大士者今為法檀度譬清涼月下矚熱
<lb ed="J" n="0681c13"/>惱天下名緇奇衲龍蟠鳳逸而趨之子可跨海北去
<lb ed="J" n="0681c14"/>無後時矣道人愕曰敢不承教翼日翻然而去余蓋
<lb ed="J" n="0681c15"/>莫敢必其所往後三年余蒙恩北歸館于石門精舍
<lb ed="J" n="0681c16"/>有力持書視其款識乃吾證公也發緘疾讀則知其
<lb ed="J" n="0681c17"/>不鄙棄余言見靈源於龍山兩白矣嗚呼子可謂真
<lb ed="J" n="0681c18"/>有志於道者耳又三年靈源棄學子分化他方余拜
<lb ed="J" n="0681c19"/>塔而至於是見證頎然人群中攀翻追繹海南之人
<lb ed="J" n="0681c20"/>煙樹石紛然落吾目中為留一昔曰吾措庵自藏子
<lb ed="J" n="0681c21"/>當為我記之問庵所在證笑曰以太虛為頂以大地
<lb ed="J" n="0681c22"/>為基以萬象為床榻以天魔外道為侍者舉足下足
<lb ed="J" n="0681c23"/>皆是妙圓密海余心知其戲曰子豈所謂隨身叢林
<lb ed="J" n="0681c24"/>者乎問其名曰無證曰圓覺謂一切眾生皆證圓覺
<lb ed="J" n="0681c25"/>學者以為至矣余笑以為誣之也本無數量不落識
<lb ed="J" n="0681c26"/>情奈何謂之證乎謂之證譬如加首於首名為染污
<lb ed="J" n="0681c27"/>吾又強區分別之無證蓋就學所知言耳若親見靈
<lb ed="J" n="0681c28"/>源於寶覺背觸之拳則當以身為舌為說之尚無證
<lb ed="J" n="0681c29"/>之足云乎余曰有是哉因序其語為之記。</p></cb:div>
<lb ed="J" n="0681c30"/><cb:div type="other"><cb:mulu type="其他" level="2">菖蒲齋記</cb:mulu><head>菖蒲齋記</head>
<pb ed="J" xml:id="J23.B135.0682a" n="0682a"/>
<lb ed="J" n="0682a01"/><p xml:id="pJ23p0682a0101">東坡居士性喜推挽後進之士知名當時多公賞識
<lb ed="J" n="0682a02"/>者然以今多士猶未足以飽其欲而雌黃遂及草之
<lb ed="J" n="0682a03"/>微以胡麻杞菊之賢於其類援筆而賦之則名聲亦
<lb ed="J" n="0682a04"/>能光顯於後世暮年又以菖蒲之才為邁秀居以銅
<lb ed="J" n="0682a05"/>盆培以怪石挹寒泉而灌之根須連絡於璀璨之間
<lb ed="J" n="0682a06"/>其色蒼然可翫也天下以公之所翫從而翫之柯山
<lb ed="J" n="0682a07"/>道人如公行雲山中所至不蓄長物獨於菖蒲而友
<lb ed="J" n="0682a08"/>之至以名其齋江南洪覺範見而歎曰菖蒲為物無
<lb ed="J" n="0682a09"/>異味可嗜嚼而君友之無猒非能知東坡所樂之真
<lb ed="J" n="0682a10"/>則尚烏能談此情味乎支遁蓄驊騮以寄逸想慧理
<lb ed="J" n="0682a11"/>呼白猿以發高韻而後世多其風鑒君之所寓其清
<lb ed="J" n="0682a12"/>修絕俗之致豈減遁理哉為之記以示知君者庶亦
<lb ed="J" n="0682a13"/>知余言之非誇也。</p></cb:div>
<lb ed="J" n="0682a14"/><cb:div type="other"><cb:mulu type="其他" level="2">舫齋記</cb:mulu><head>舫齋記</head>
<lb ed="J" n="0682a15"/><p xml:id="pJ23p0682a1501">宣城李德孚有美才善屬文宣和初與余邂逅於長
<lb ed="J" n="0682a16"/>沙年既相若且同學又相好也久之德孚侍親移漕
<lb ed="J" n="0682a17"/>江左而官之金陵即官舍之東闢室以觀書其室連
<lb ed="J" n="0682a18"/>數楹而戶相重東西而視如在船中乃以舫齋名之
<lb ed="J" n="0682a19"/>有客聿至視其榜揭而疑之曰以子為隱者耶則忠
<lb ed="J" n="0682a20"/>義之色功名之志見施為語言以子為非隱者耶則
<lb ed="J" n="0682a21"/>山水之意嗜好之異與儕輩不侔於是避席而問之
<lb ed="J" n="0682a22"/>曰夫渺漫際天一碧萬頃微風徐來雪浪山湧一葉
<lb ed="J" n="0682a23"/>傲睨其中覆卻陳乎其前而不入其舍者津人之妙
<lb ed="J" n="0682a24"/>也子寧欲從事於此乎曰操舟之為非吾事也害利
<lb ed="J" n="0682a25"/>之域並首而趨憎愛橫生頃刻萬態瓦合流俗與之
<lb ed="J" n="0682a26"/>偕而不與之俱逝是知津之妙也子寧於是有得乎
<lb ed="J" n="0682a27"/>曰問津之學非吾志也然則既不事乎操舟之為又
<lb ed="J" n="0682a28"/>不志乎問津之業而乃列五經之遺編布百家之陳
<lb ed="J" n="0682a29"/>說明窗棐几繼晷然膏冥搜博求探賾索隱與古聖
<lb ed="J" n="0682a30"/>賢相際於百千歲之後若心同而意契德符而道通
<pb ed="J" xml:id="J23.B135.0682b" n="0682b"/>
<lb ed="J" n="0682b01"/>殆將簡之而弗得所謂吾無間然者其或醉心墳典
<lb ed="J" n="0682b02"/>則直造淵源翫意群書則涉獵涯涘放浪詩書之奧
<lb ed="J" n="0682b03"/>望洋渾灝之間則孔子之所得知之矣其浮游萬物
<lb ed="J" n="0682b04"/>之祖者耶送之者皆目崖而返矣德孚仰而笑俯而
<lb ed="J" n="0682b05"/>應曰吾非放愁也但吾以忠信孝友為煙波隨所遇
<lb ed="J" n="0682b06"/>而安之為舟舫昔馮夷得之以游大川漁父語<anchor xml:id="beg_122" type="cb-app"/>已<anchor xml:id="end_122"/>緣
<lb ed="J" n="0682b07"/>葦而去意竊慕之如是而<anchor xml:id="beg_123" type="cb-app"/>已<anchor xml:id="end_123"/>矣客愕然無對明年復
<lb ed="J" n="0682b08"/>來長沙理前事以語余請書以為記於是乎書之。</p></cb:div>
<lb ed="J" n="0682b09"/><cb:div type="other"><cb:mulu type="其他" level="2">一擊軒記</cb:mulu><head>一擊軒記</head>
<lb ed="J" n="0682b10"/><p xml:id="pJ23p0682b1001">宣和元年冬余自臨汝以職事來宜春暇日與客游
<lb ed="J" n="0682b11"/>天寧宮愛小軒脩竹解衣磐礡終日不忍去長老德
<lb ed="J" n="0682b12"/>公請名其軒余曰一擊客問其說余曰香嚴閑禪師
<lb ed="J" n="0682b13"/>參道於溈山久而不契乃焚畫餅之書歸庵南陽糞
<lb ed="J" n="0682b14"/>除瓦礫擊竹而悟余以是知道不可求也使道而可
<lb ed="J" n="0682b15"/>求則肉飯鷹兕身當坐榻與夫伐冰食玉之貴谷量
<lb ed="J" n="0682b16"/>牛馬之富者皆舉意而得有謀而獲者也客曰然則
<lb ed="J" n="0682b17"/>道終不可見歟余曰吾聞諸雲庵以謂道不可求而
<lb ed="J" n="0682b18"/>可致也如人市黑白暗走嶺海望京師疲歲月於道
<lb ed="J" n="0682b19"/>路卒不能獲居肆於八達之衢不以必得為計則貨
<lb ed="J" n="0682b20"/>也有時而自致昔人嘗嗜草書行則書空臥則劃席
<lb ed="J" n="0682b21"/>夜聞灘聲而得妙曉見蛇鬥而入神與香嚴同科而
<lb ed="J" n="0682b22"/>異致且道豈有麤妙哉學者根有稚敏耳時方貴敏
<lb ed="J" n="0682b23"/>故叢林有思齊之心石霜一年而悟道吾以為敏永
<lb ed="J" n="0682b24"/>嘉一宿而悟曹谿以為敏香嚴一擊而悟庸詎知此
<lb ed="J" n="0682b25"/>君不以為敏乎德公請以為記余知其為雲庵之嗣
<lb ed="J" n="0682b26"/>也故併書載其說宣和元年十一月日。</p></cb:div>
<lb ed="J" n="0682b27"/><cb:div type="other"><cb:mulu type="其他" level="2">忠孝松記</cb:mulu><head>忠孝松記</head>
<lb ed="J" n="0682b28"/><p xml:id="pJ23p0682b2801">宣和元年余謁枯木大士成公於道林是日遊客喧
<lb ed="J" n="0682b29"/>闐喜氣成霧余曰噫嘻登高望遠此日猶然其荊楚
<lb ed="J" n="0682b30"/>舊俗哉成笑曰有異木產吾冢巔非緣佳節也於是
<pb ed="J" xml:id="J23.B135.0682c" n="0682c"/>
<lb ed="J" n="0682c01"/>導余登清富堂下臨瀟湘如開畫牒千里纖穠一覽
<lb ed="J" n="0682c02"/>而盡得之蓋龍圖聶公以詩眼增損發其天藏也故
<lb ed="J" n="0682c03"/>其形勝冠於湘西暇日必俱賓客燕賞於此堂公所
<lb ed="J" n="0682c04"/>建也想見其風流餘韻不減叔子之峴首而其去思
<lb ed="J" n="0682c05"/>遺愛有類召伯之甘棠之左有奇石狀如覆斛稚松
<lb ed="J" n="0682c06"/>貫石而出初如插秧未閱旬高尺許孤根秀拔分枝
<lb ed="J" n="0682c07"/>調達紫鱗翠鬣之中已有合抱凌雲之氣豈地靈獻
<lb ed="J" n="0682c08"/>瑞著公拔擢之異乎公自荊湖奉使入對未幾年三
<lb ed="J" n="0682c09"/>遷要職遂尹京都實鍾臨川之英氣而其學出於舒
<lb ed="J" n="0682c10"/>王有石之象松為蒼官為十八公玉版之榮金甌之
<lb ed="J" n="0682c11"/>拜跬步可待有松之象丁生夢之猶為後世美談況
<lb ed="J" n="0682c12"/>目睹其異乎成曰心法之妙不可以言傳而著為忠
<lb ed="J" n="0682c13"/>孝之效故種石而玉生知其孝倒植而竹茂知其忠
<lb ed="J" n="0682c14"/>譬如太平無象而出菌芝見麟鳳然彼各得其偏如
<lb ed="J" n="0682c15"/>公則道契主上名落天下富貴追逐之不赦而忠孝
<lb ed="J" n="0682c16"/>之瑞并見於松石之間蓋理之固然於是像公之形
<lb ed="J" n="0682c17"/>儀置堂之上而名其松曰忠孝以慰邦人之思顧未
<lb ed="J" n="0682c18"/>紀其歲月於是使其客甘露滅為之記。</p></cb:div>
<lb ed="J" n="0682c19"/><cb:div type="other"><cb:mulu type="其他" level="2">朱氏延真閣記</cb:mulu><head>朱氏延真閣記</head>
<lb ed="J" n="0682c20"/><p xml:id="pJ23p0682c2001">出高安之西門行五十里山川有佳氣草木有華滋
<lb ed="J" n="0682c21"/>桑林有秀色民俗有古風如武陵桃源如剡溪赤城
<lb ed="J" n="0682c22"/>有隱君子朱堅伯固者世家于此特臨廣陌為危閣
<lb ed="J" n="0682c23"/>以延真為名余自京來歸過而登焉憑欄而睇煙雲
<lb ed="J" n="0682c24"/>杳靄形勝纖穠一覽而盡得之而恨其名未足以副
<lb ed="J" n="0682c25"/>其趨謂伯固曰君風度儒者也年方壯有美材乃不
<lb ed="J" n="0682c26"/>以功名富貴為急甘隱約於山林也而雅志欲延真
<lb ed="J" n="0682c27"/>豈有說乎伯固曰然吾當語子夫功名富貴偶然爾
<lb ed="J" n="0682c28"/>士以身徇惑也何以知之漢武帝見相如賦喟曰吾
<lb ed="J" n="0682c29"/>安得與此人同時及見之止以為上林令富貴若不
<lb ed="J" n="0682c30"/>可必也唐太宗見馬周之論促使召之接武於道及
<pb ed="J" xml:id="J23.B135.0683a" n="0683a"/>
<lb ed="J" n="0683a01"/>見之談笑而斷國論富貴又若可必也李廣之伎無
<lb ed="J" n="0683a02"/>雙於天下及從貳師出征迷失道路竟不得侯而死
<lb ed="J" n="0683a03"/>功名若不可必也薛仁貴白衣從征遼東以三矢而
<lb ed="J" n="0683a04"/>定天山卒為名將功名又若可必也吾以謂人生百
<lb ed="J" n="0683a05"/>歲如駒過隙要當從吾之志耳昔梅子真補南昌尉
<lb ed="J" n="0683a06"/>時放浪此邦有別業之遺基在焉<anchor xml:id="beg_124" type="cb-app"/>已<anchor xml:id="end_124"/>為道士廬元始
<lb ed="J" n="0683a07"/>中棄妻子歸壽春後人見之於稽山變姓名為吳門
<lb ed="J" n="0683a08"/>卒而傳不書其終其為仙明矣庸詎知其不雜屠沽
<lb ed="J" n="0683a09"/>尚往來故居乎吾為閣以延之儻幸及見又庸詎知
<lb ed="J" n="0683a10"/>不攜吾登毛車渡弱水以游道山哉余不得而荅乃
<lb ed="J" n="0683a11"/>敘其說援筆而記於壁。</p></cb:div>
<lb ed="J" n="0683a12"/><cb:div type="other"><cb:mulu type="其他" level="2">思古堂記</cb:mulu><head>思古堂記</head>
<lb ed="J" n="0683a13"/><p xml:id="pJ23p0683a1301">東坡先生曰孔子孟軻道同而其言未必同何以知
<lb ed="J" n="0683a14"/>之以其言性知之孔子曰成之者性繼之者善蓋善
<lb ed="J" n="0683a15"/>者性之效爾而孟軻曰人之性善孔子之言譬則如
<lb ed="J" n="0683a16"/>珠走盤孟軻之言譬則如珠著氈夫珠非有二者走
<lb ed="J" n="0683a17"/>盤則影跡不留故子貢曰夫子之言性與天道不可
<lb ed="J" n="0683a18"/>得而聞性既有言矣乃曰不聞是其可以影跡求哉
<lb ed="J" n="0683a19"/>著氈則觀者庸詎知不疑簞縟亦可以留珠乎故荀
<lb ed="J" n="0683a20"/>卿又言人之性惡自善惡之論興蓋有不勝其言者
<lb ed="J" n="0683a21"/>聖賢相去百年而其言相遠如天淵況不翅百年而
<lb ed="J" n="0683a22"/>守眾人之言為知道非愚則狂顏淵韓愈異世而同
<lb ed="J" n="0683a23"/>出孔門然其識有深淺何以知之亦以其言知之淵
<lb ed="J" n="0683a24"/>飲水曲肱在陋巷不改其樂此亞聖全德懿行也而
<lb ed="J" n="0683a25"/>愈謂哲人之細事愈且未知顏淵能知孔子乎易曰
<lb ed="J" n="0683a26"/>君子多識前言往行以大蓄其德然言行之精以韓
<lb ed="J" n="0683a27"/>孟之識有不能盡窺學者其可不思乎吾嘗誦之三
<lb ed="J" n="0683a28"/>衢毛庠文仲少有英氣深於學問而善功名富於翰
<lb ed="J" n="0683a29"/>墨而飽籌策以破趙會食為迂伏軾下齊為椎所與
<lb ed="J" n="0683a30"/>游皆天下第一等流遭時外平疆場久空無所施其
<pb ed="J" xml:id="J23.B135.0683b" n="0683b"/>
<lb ed="J" n="0683b01"/>材蹇寓一官不甘憂患折困袖手來歸圃于衡嶽之
<lb ed="J" n="0683b02"/>下寢處晴嵐夕霏按行春花秋月弄琴閱書以娛賓
<lb ed="J" n="0683b03"/>客枵然與世相忘而名其堂曰思古與東坡之論相
<lb ed="J" n="0683b04"/>表裏如維摩自藏於不言之中以發文殊之義縉紳
<lb ed="J" n="0683b05"/>高之文仲歿其子在庭季子以書抵余曰惟子可以
<lb ed="J" n="0683b06"/>知先人為堂之意強為我記之故余獨載東坡之論
<lb ed="J" n="0683b07"/>以著文仲之高然晉劉寔作崇讓論曰世議士名德
<lb ed="J" n="0683b08"/>不迨前人非也時非乏賢士不崇讓耳然則士必生
<lb ed="J" n="0683b09"/>而能賢不由稽古之力為循墻巽床之偽是學使寔
<lb ed="J" n="0683b10"/>不死登此堂將逃羞無地尚何論哉季子年二十餘
<lb ed="J" n="0683b11"/>種性工文聽其論古今瞻博絕倫真能世其家者也
<lb ed="J" n="0683b12"/>故樂為書之。</p></cb:div>
<lb ed="J" n="0683b13"/><cb:div type="other"><cb:mulu type="其他" level="2">遠遊堂記</cb:mulu><head>遠遊堂記</head>
<lb ed="J" n="0683b14"/><p xml:id="pJ23p0683b1401">宣和元年秋八月朝奉郎夏公自天府謫官祁陽明
<lb ed="J" n="0683b15"/>年三月至自三峴館于靈泉寺寺臨大江江流湍急
<lb ed="J" n="0683b16"/>斷岸千尺萬峰環之如趨如揖如翔如集公構堂其
<lb ed="J" n="0683b17"/>西盡收其形勝靖深以宜茂林脩竹虛明以隔囂聲
<lb ed="J" n="0683b18"/>塵氛而名之遠遊重九後二日余從公登焉對立凝
<lb ed="J" n="0683b19"/>睇晴嵐夕暉浮動乎綠疏青瑣之上促榻對語笑響
<lb ed="J" n="0683b20"/>散落乎千巖萬壑之間於是隱几枵然忘言蓋其倚
<lb ed="J" n="0683b21"/>功名於憂患之外玩雲川以自娛心飽新得百想俱
<lb ed="J" n="0683b22"/>滅然知國知兵百未一施而沉冥小邑如對彭澤之
<lb ed="J" n="0683b23"/>狄梁公通泉之郭代公乃名所居之堂為遠遊何哉
<lb ed="J" n="0683b24"/>嗟呼世之識真者寡所從來舊矣袁天綱識武后於
<lb ed="J" n="0683b25"/>襁褓驚曰貴武氏者此兒也使天綱果識真當曰亡
<lb ed="J" n="0683b26"/>武氏可也賀知章果識真當曰游仙可也夫一塵翳
<lb ed="J" n="0683b27"/>目天地四方易位袁賀方眩夢幻以其禍為貴以游
<lb ed="J" n="0683b28"/>為謫要不足怪也公今去國之遠而能酬酢風月安
<lb ed="J" n="0683b29"/>樂泉石酒後耳熱侍兒扶掖而歌則忘其身之為逆
<lb ed="J" n="0683b30"/>旅謂之謫可乎公嘗首肯余論祝余為之記公諱倪
<pb ed="J" xml:id="J23.B135.0683c" n="0683c"/>
<lb ed="J" n="0683c01"/>字均甫其先江南人嘉祐為名臣之後凜凜有祖風
<lb ed="J" n="0683c02"/>者也。</p></cb:div>
<lb ed="J" n="0683c03"/><cb:div type="other"><cb:mulu type="其他" level="2">普同塔記</cb:mulu><head>普同塔記</head>
<lb ed="J" n="0683c04"/><p xml:id="pJ23p0683c0401">人之有死生如日之有明暗死生相尋於無窮而明
<lb ed="J" n="0683c05"/>暗迭更未始有既然知其明暗者固自若也生順而
<lb ed="J" n="0683c06"/>死逆眾生當其變則駭異之孔子但曰原始要終知
<lb ed="J" n="0683c07"/>死生之故知其故則知其不駭蓋不欲深言之莊子
<lb ed="J" n="0683c08"/>曰死生亦大矣而不得與之變既不與之變當卓然
<lb ed="J" n="0683c09"/>而獨存者也莊子著其理而未盡其情若西方之教
<lb ed="J" n="0683c10"/>則痛言之而盡其情曰若先有生而後有死者則世
<lb ed="J" n="0683c11"/>未見不死而生若先有死而後有生者亦未見有不
<lb ed="J" n="0683c12"/>生而死譬如尋始末於環輪之上求向背於虛空之
<lb ed="J" n="0683c13"/>中則死生之情盡自佛法入中國奉持之者纜總其
<lb ed="J" n="0683c14"/>法度參差不齊獨百丈大智禪師以禪律之學約之
<lb ed="J" n="0683c15"/>人情折中而為法以壽後世故其生依法而住謂之
<lb ed="J" n="0683c16"/>叢林及其化也依法而火之聚骨石為塔號普同塔
<lb ed="J" n="0683c17"/>諸方皆建塔近僧坊遠不過一牛鳴蓋大眾將送火
<lb ed="J" n="0683c18"/>化則荷薪而臨溈山獨拘於陰陽之說謂近寺不宜
<lb ed="J" n="0683c19"/>為葬地自開山迄今三百年建塔於回心橋之南其
<lb ed="J" n="0683c20"/>去寺十里故親臨之法往往不能繼也空印禪師軾
<lb ed="J" n="0683c21"/>公住山十餘年百廢具興其所以安僧宜有者大備
<lb ed="J" n="0683c22"/>獨以普同塔未建為憂一旦與侍者登山之西崦相
<lb ed="J" n="0683c23"/>其形勝施長材鳩工以為之開大穴以石為宮又屋
<lb ed="J" n="0683c24"/>於其上棟楹翔空雲煙蔽虧萬眾懽呼聲應山谷興
<lb ed="J" n="0683c25"/>修於宣和二年之春斷手於秋八月空印恨未有記
<lb ed="J" n="0683c26"/>以紀其歲月遣侍者覺惠來求文余歎曰叢林之衰
<lb ed="J" n="0683c27"/>諸方皆輕僧厭其多而窘於食空印既成堂宇浩然
<lb ed="J" n="0683c28"/>如江河之無極至者必納又為造塔以待其終其敬
<lb ed="J" n="0683c29"/>僧荷法之心可謂至矣嗚呼僧者佛祖所自出厭僧
<lb ed="J" n="0683c30"/>厭佛祖也安有稱傳佛祖之印而反厭佛祖者能契
<pb ed="J" xml:id="J23.B135.0684a" n="0684a"/>
<lb ed="J" n="0684a01"/>聖乎空印之意可無書乎。</p></cb:div>
<lb ed="J" n="0684a02"/><cb:div type="other"><cb:mulu type="其他" level="2">溈源記</cb:mulu><head>溈源記</head>
<lb ed="J" n="0684a03"/><p xml:id="pJ23p0684a0301">岷江因山為名初發泫然濫觴漫衍而至楚則為際
<lb ed="J" n="0684a04"/>天之雲濤萬斛之舟解風而不敢濟溈山因水為名
<lb ed="J" n="0684a05"/>眾泉觱發於煙霏空翠之間旋紺走碧匯為方淵蒸
<lb ed="J" n="0684a06"/>之成雲雨放之成江河蓋岷江資之者眾而溈水善
<lb ed="J" n="0684a07"/>養其源也住山空印禪師笑曰一法界中無假法者
<lb ed="J" n="0684a08"/>故揭於大仰堂之南榮曰溈源欲學者觀水之有源
<lb ed="J" n="0684a09"/>知自心之靈源未嘗竭也蓋岷江之資眾知眾智之
<lb ed="J" n="0684a10"/>不可不學也然先究自心後資眾智道之序蓋如此
<lb ed="J" n="0684a11"/>故善財童子南詢諸友必曰我先發菩提心如何名
<lb ed="J" n="0684a12"/>菩薩行有人於此因山中之氣候更四時之晴陰人
<lb ed="J" n="0684a13"/>重重法界方其宿霧蒙蔽微見淵色則若凡夫雖有
<lb ed="J" n="0684a14"/>染心而性常明潔霧開而澄滓日光下徹則若二乘
<lb ed="J" n="0684a15"/>已澄諸念定慧超越更昏昕之湛然視纖埃之不隔
<lb ed="J" n="0684a16"/>則若人牛兩忘而蓑笠未徹微風徐來方淵鱗鱗波
<lb ed="J" n="0684a17"/>波之中頓見方淵而波非大方淵遍入眾波而淵非
<lb ed="J" n="0684a18"/>小則若<anchor xml:id="beg_125" type="cb-app"/>斂<anchor xml:id="end_125"/>目於樓閣之前見三世於一念嗚呼溈山
<lb ed="J" n="0684a19"/>為湘南大叢林而空印道光兩本撾大鼓臨人天萬
<lb ed="J" n="0684a20"/>指圍遶今乃退藏於不言之中借山泉為嶔體聽萬
<lb ed="J" n="0684a21"/>象以說法何也蓋道不可以言傳故前聖賤言語小
<lb ed="J" n="0684a22"/>譬喻又欲學者自得之故設象比興以達其意鞞瑟
<lb ed="J" n="0684a23"/>支羅不言佛身不可以色相求也而供養栴檀塔座
<lb ed="J" n="0684a24"/>多寶如來不言根塵俱寂即是自身也而以寶塔聽
<lb ed="J" n="0684a25"/>經余觀前聖莫不然何獨空印哉宣和二年八月初
<lb ed="J" n="0684a26"/>吉會余於湘西之瀕夜語及山中之勝曰恨子未見
<lb ed="J" n="0684a27"/>吾泉然強為我記之余戲曰師以山泉為舌為衲子
<lb ed="J" n="0684a28"/>說法界自在緣起無生之法而余以翰墨為五色藻
<lb ed="J" n="0684a29"/>辯才而畫圖之他日有尋流而得源悟意而忘象者
<lb ed="J" n="0684a30"/>可以拊手一笑中秋前一日記。</p></cb:div>
<pb ed="J" xml:id="J23.B135.0684b" n="0684b"/>
<lb ed="J" n="0684b01"/><cb:div type="other"><cb:mulu type="其他" level="2">栽松庵記</cb:mulu><head>栽松庵記</head>
<lb ed="J" n="0684b02"/><p xml:id="pJ23p0684b0201">僧史補曰四祖道信禪師以唐武德七年至破頭山
<lb ed="J" n="0684b03"/>愛洞壑深秀有終焉之志禪者相尋而來遂成叢林
<lb ed="J" n="0684b04"/>有僧不言名氏日以種松為務私請祖曰衣法可以
<lb ed="J" n="0684b05"/>見付乎祖師叱之曰汝能再來乃可耳於是僧出山
<lb ed="J" n="0684b06"/>至濁港見女子浣呼曰我託宿得否女曰我家具有
<lb ed="J" n="0684b07"/>父兄可從問之僧曰汝諾我乎女曰諾女周氏之季
<lb ed="J" n="0684b08"/>也僧即還山中危坐而化周氏之女因有娠父母怒
<lb ed="J" n="0684b09"/>而逐之於眾屋之中日庸紡里閈間<anchor xml:id="beg_126" type="cb-app"/>已<anchor xml:id="end_126"/>而生子女以
<lb ed="J" n="0684b10"/>為不祥棄濁港中明日視之跏趺波間泝流而上異
<lb ed="J" n="0684b11"/>之收養七歲隨母往來黃梅道中四祖偶見問曰童
<lb ed="J" n="0684b12"/>子何姓曰姓固有但非常性祖曰是何姓對曰是佛
<lb ed="J" n="0684b13"/>性祖曰然則汝無姓耶對曰惟空固無於是四祖笑
<lb ed="J" n="0684b14"/>之乞於其母為剃落二十授以衣法為第五祖即游
<lb ed="J" n="0684b15"/>雙峰見栽松之全身又至東山見周氏之全身濁港
<lb ed="J" n="0684b16"/>周氏子孫之盛殆今甲黃梅三尺童能言其事僧贊
<lb ed="J" n="0684b17"/>寧僧史曰五祖弘忍禪師者姓周氏本河南遷止蘄
<lb ed="J" n="0684b18"/>之黃梅誕生之夕異香滿室此矯誣之詞也然可證
<lb ed="J" n="0684b19"/>佐者母既出於周氏而曰祖師姓周乎僧契嵩作定
<lb ed="J" n="0684b20"/>祖圖亦不能辨何也豈當衲子以常理疑之乎夫聖
<lb ed="J" n="0684b21"/>人之託化豈假父母之緣如伊尹生於空桑寶公生
<lb ed="J" n="0684b22"/>於鷹巢獨不論父母之緣耶自唐至今學者疑信相
<lb ed="J" n="0684b23"/>半不能決也建炎元年十一月記。</p></cb:div>
<lb ed="J" n="0684b24"/><cb:div type="other"><cb:mulu type="其他" level="2">布景堂記</cb:mulu><head>布景堂記</head>
<lb ed="J" n="0684b25"/><p xml:id="pJ23p0684b2501">宣和三年秋萍鄉文益之還自大梁過湘上會余夜
<lb ed="J" n="0684b26"/>語及里中奇豪而高侯尤其魁壘者侯學精敏而齒
<lb ed="J" n="0684b27"/>少行修潔而材高雖隱約寂寞之濱而名滿縉紳之
<lb ed="J" n="0684b28"/>間所居有風泉雲壑之勝茂林修竹之美四時之景
<lb ed="J" n="0684b29"/>陰晴異態穠纖畢見構亭佳處而名之曰布景余因
<lb ed="J" n="0684b30"/>得其為人而想見其處恨未能與益之從侯相佯乎
<pb ed="J" xml:id="J23.B135.0684c" n="0684c"/>
<lb ed="J" n="0684c01"/>其上援筆而賦之越明年春以書抵余曰山川之妍
<lb ed="J" n="0684c02"/>美閱古今而不盡萬物之榮謝供四時而無窮然特
<lb ed="J" n="0684c03"/>若為閑適者所施設而為悲愁者所乾沒也玉輪流
<lb ed="J" n="0684c04"/>輝蒼崖哀湍天下之清絕也而倚娉婷者不見節絲
<lb ed="J" n="0684c05"/>竹者不聞晝公曰月色靜中見泉聲幽處聞者譏之
<lb ed="J" n="0684c06"/>也紅艷之閑美鳴禽之過前物外之奇觀也而憂國
<lb ed="J" n="0684c07"/>者以為悲行役者以為愁少陵曰感時花濺淚恨別
<lb ed="J" n="0684c08"/>鳥驚心者哀之也吾口先王之法言逢至治之聖世
<lb ed="J" n="0684c09"/>勤田園以供伏臘玩琴書以娛賓客偏親慈和而耳
<lb ed="J" n="0684c10"/>目聰明弟昆孝友而樂易賢雅所謂悲愁者於我亦
<lb ed="J" n="0684c11"/>安能神哉以吾之閑適較市朝當十倍吾亭雖陋然
<lb ed="J" n="0684c12"/>萬景分布吾前受吾約束真造物之為施設非經營
<lb ed="J" n="0684c13"/>而得招要而至者也子其為我書之余曰昔支遁之
<lb ed="J" n="0684c14"/>愛山乃買沃洲之小嶺賀知章之愛水特上疏以乞
<lb ed="J" n="0684c15"/>鑑湖其風味雖清妙而正所謂經營招要者若之益
<lb ed="J" n="0684c16"/>之則不然偶愛陸渾山水之佳遂留六年余觀高侯
<lb ed="J" n="0684c17"/>之趣味殆亦益之之流乃欣然為記之。</p></cb:div>
<lb ed="J" n="0684c18"/><cb:div type="other"><cb:mulu type="其他" level="2">少陽義井記</cb:mulu><head>少陽義井記</head>
<lb ed="J" n="0684c19"/><p xml:id="pJ23p0684c1901">建炎元年六月蔡陽野墅僧子辰俱潯陽檀越陳璹
<lb ed="J" n="0684c20"/>還自白湖過少陽渴甚須水道傍皆近人積水穢濁
<lb ed="J" n="0684c21"/>不索相與歎曰江淮要衝而地無美泉何以止往來
<lb ed="J" n="0684c22"/>渴心相約出錢開井于湖之左而白湖楊元廣彥隆
<lb ed="J" n="0684c23"/>亦欲協成之有僧祖慶實董其事工畢泉甘涼邦人
<lb ed="J" n="0684c24"/>賴以灌畦飲啜行人盛暑為歸宿之所易曰改邑不
<lb ed="J" n="0684c25"/>改井以象正君子之有恤心雖大行無加窮居不損
<lb ed="J" n="0684c26"/>又曰井者德之地以象有煩心之德虛其中而不自
<lb ed="J" n="0684c27"/>有之也歟嗚呼二三人者不獨為濟眾無窮之利其
<lb ed="J" n="0684c28"/>亦尚德也哉十二月望日記。</p></cb:div>
<lb ed="J" n="0684c29"/><cb:div type="other"><cb:mulu type="其他" level="2">華嚴院記</cb:mulu><head>華嚴院記<note place="inline">代</note></head>
<lb ed="J" n="0684c30"/><p xml:id="pJ23p0684c3001">政和四年春二月余自高安赴官臨汝行豐城境十
<pb ed="J" xml:id="J23.B135.0685a" n="0685a"/>
<lb ed="J" n="0685a01"/>餘里奇峰秀深沃野自獻有白沙清流茂林修竹之
<lb ed="J" n="0685a02"/>勝望林表出楯瓦路人曰其下華嚴院也遂造焉碧
<lb ed="J" n="0685a03"/>杉脩徑苾芻戢戢出迎客廈屋崇成如幻出禪齋風
<lb ed="J" n="0685a04"/>櫺金碧隨目殆應接不暇問住持僧惠訥曰院以父
<lb ed="J" n="0685a05"/>子傳器而服玩不減禪林何哉訥曰教有頓漸道無
<lb ed="J" n="0685a06"/>禪律今兩者相攻以其私而佛法微矣譬如棗中蟲
<lb ed="J" n="0685a07"/>徒自蠹壞出家蓋大丈夫事其說甚高緒餘土苴足
<lb ed="J" n="0685a08"/>以道廣孝慈上助清化今其衰其徒特不足知此如
<lb ed="J" n="0685a09"/>鳶翔青冥而心不忘腥穢求教之興三尺童子知其
<lb ed="J" n="0685a10"/>難余首肯其說而心奇之秋七月訥遣僧抵余曰吾
<lb ed="J" n="0685a11"/>廬居於唐光化之元年名報恩迄本朝治平之三年
<lb ed="J" n="0685a12"/>詔改賜今額嘗燼火廢為丘墟草屋數楹僅蔽風雨
<lb ed="J" n="0685a13"/>者自善明至懷珍七傳訥寔繼珍後因淨檀首建三
<lb ed="J" n="0685a14"/>門作兩序屋修普光明大殿前峙雙閣一以像僧伽
<lb ed="J" n="0685a15"/>一以館鐘虡東為香積廚繞以複屋闢典事堂有廩
<lb ed="J" n="0685a16"/>有廁西為三聖堂增其後架設賓客館有湢有廄造
<lb ed="J" n="0685a17"/>演法潮音堂總屋於其中又建華嚴閣於寢室之上
<lb ed="J" n="0685a18"/>以實毘盧法寶之藏高深雄麗吞風吐月凡禪林所
<lb ed="J" n="0685a19"/>宜有者畢備僧至如歸轟轟鼓魚泯泯作息要不墯
<lb ed="J" n="0685a20"/>諸方經始於崇寧癸未之春斷手於政和乙未之冬
<lb ed="J" n="0685a21"/>吾方念能事雖畢而後之來者未知飯僧報佛無窮
<lb ed="J" n="0685a22"/>之意而公適儼然辱而臨之非夙緣乎幸強為我記
<lb ed="J" n="0685a23"/>之余曰今人持左<anchor xml:id="beg_127" type="cb-app"/>券<anchor xml:id="end_127"/>以取寓物未敢必得然爭毛髮
<lb ed="J" n="0685a24"/>之利斫頭穴胸何知慮刑而訥宴坐一室影不出山
<lb ed="J" n="0685a25"/>能使施者填門不十年之間化瓦礫之墟為梵釋龍
<lb ed="J" n="0685a26"/>天之宮此其才必有過人者視其中渠渠欲置人於
<lb ed="J" n="0685a27"/>慈祥之域而專欲以精嚴自礪與夫裨販如來以自
<lb ed="J" n="0685a28"/>賊者異矣使其聞訥之風亦可以少泚其顙云。</p></cb:div>
<lb ed="J" n="0685a29"/><cb:div type="other"><cb:mulu type="其他" level="2">寄老庵記</cb:mulu><head>寄老庵記<note place="inline">代</note></head>
<lb ed="J" n="0685a30"/><p xml:id="pJ23p0685a3001">高安南州之屬郡地連西山廬嶽之勝俗美訟簡士
<pb ed="J" xml:id="J23.B135.0685b" n="0685b"/>
<lb ed="J" n="0685b01"/>大夫自為江西道院飛楹畫棟間見層出於茂林修
<lb ed="J" n="0685b02"/>竹往往皆浮圖老子之廬龍城院去郭餘一舍山川
<lb ed="J" n="0685b03"/>精神發於雲泉林壑間如人眉目處余家筠谿之上
<lb ed="J" n="0685b04"/>少時往遊焉窮奇索幽信宿彌日便有終焉之計一
<lb ed="J" n="0685b05"/>行作吏轉徙四方登高臨遠未嘗忘於龍城也政和
<lb ed="J" n="0685b06"/>四年冬余留京師官冷口眾自猒風埃又病痁彌月
<lb ed="J" n="0685b07"/>愈不懌而覺範道人適自高安來夜語及龍城舊游
<lb ed="J" n="0685b08"/>翛然忘紛而痁亦棄余而去問覺範誰從子游有老
<lb ed="J" n="0685b09"/>僧志淳者其為人木訥而靜深易親而難忘今結庵
<lb ed="J" n="0685b10"/>於鳳回峰之西名曰寄老每曰高風頹於無勇白業
<lb ed="J" n="0685b11"/>毀於有累前聖知之故令比丘一飯日中三宿桑下
<lb ed="J" n="0685b12"/>吾幼知人間情緣為累故棄之而學道知方外事法
<lb ed="J" n="0685b13"/>為累又棄之閑放然諸餘勃窣飢餐困臥猶累於老
<lb ed="J" n="0685b14"/>未可棄去故持以寄之因以名吾庵嗟夫世方以累
<lb ed="J" n="0685b15"/>為榮而爭趨之淳獨超然高蹈賢於人遠矣吾聞天
<lb ed="J" n="0685b16"/>台智者臨終門人問所證答曰我不領眾早淨六根
<lb ed="J" n="0685b17"/>以傳法利生止證內凡五品耳淳之志其以是哉明
<lb ed="J" n="0685b18"/>年上元覺範南還因理其事為之記使歸刻石山中
<lb ed="J" n="0685b19"/>他年當乞身歸田幅巾杖屨以從淳游尚未晚也。</p></cb:div>
<lb ed="J" n="0685b20"/><cb:div type="other"><cb:mulu type="其他" level="2">吉州禾山寺記</cb:mulu><head>吉州禾山寺記<note place="inline">代</note></head>
<lb ed="J" n="0685b21"/><p xml:id="pJ23p0685b2101">始達磨自西來以法授少林慧可而衣缽為信五傳
<lb ed="J" n="0685b22"/>至曹谿慧能能知其道信於天下也藏其衣缽而化
<lb ed="J" n="0685b23"/>故世稱曹谿之門得道者不可以數計然獨大長老
<lb ed="J" n="0685b24"/>行思懷讓克肖前懿號二甘露門思睠廬陵山水而
<lb ed="J" n="0685b25"/>老於青原讓亦庵於衡霍之下石頭希遷者思高弟
<lb ed="J" n="0685b26"/>也從讓游思實使之馬祖道一者受讓記莂卜鄰青
<lb ed="J" n="0685b27"/>原久之遂終於石門讓實使之今天下指目江西為
<lb ed="J" n="0685b28"/>禪宗法道之源者以曹谿一子一孫首辱居焉永新
<lb ed="J" n="0685b29"/>為江西山川形勝之地城南有山巋然深秀晴嵐夕
<lb ed="J" n="0685b30"/>暉應接不暇者唐僧達奚棲遲之所也奚不知何許
<pb ed="J" xml:id="J23.B135.0685c" n="0685c"/>
<lb ed="J" n="0685c01"/>人以文德初始至刀耕火種住成法席致嘉禾之瑞
<lb ed="J" n="0685c02"/>因以名山號大智禪院院僻嶮初未著於諸方吳順
<lb ed="J" n="0685c03"/>義二年僧無殷中興之恢復法度學者趨之如雲殷
<lb ed="J" n="0685c04"/>九峰虔禪師之嗣青原八世孫也方是時禪學之弊
<lb ed="J" n="0685c05"/>巧見異解殷以擊鼓之機脫略窠臼於是宗風大振
<lb ed="J" n="0685c06"/>學者賴之嗣殷者有契雲自雲歿代居者名存實亡
<lb ed="J" n="0685c07"/>大中祥符初詔改賜甘露禪院有楚材者道價重一
<lb ed="J" n="0685c08"/>時法席之盛追比殷時又十世而有德普有高行自
<lb ed="J" n="0685c09"/>黃龍窟中來普歿七世而有妙湛大師法安初以政
<lb ed="J" n="0685c10"/>和元年自祥符移居之五年視前營搆增其所未有
<lb ed="J" n="0685c11"/>者新其所<anchor xml:id="beg_128" type="cb-app"/>已<anchor xml:id="end_128"/>壞者於是莊嚴紫金光聚則有殿棲稱
<lb ed="J" n="0685c12"/>如實旁行之書則有藏會四海苾芻求寂則有堂辦
<lb ed="J" n="0685c13"/>香積伊蒲塞之饌則有廚像祖師則有閣館鐘虡則
<lb ed="J" n="0685c14"/>有樓升座法施之堂則曰無畏集定傳道之室則曰
<lb ed="J" n="0685c15"/>大智而閣於室之上名善應修廡複屋高深壯麗冬
<lb ed="J" n="0685c16"/>溫夏涼重規疊矩叢林號廬陵第一嗚呼妙湛之游
<lb ed="J" n="0685c17"/>戲於是作可謂集諸老之大成者也安走使京師乞
<lb ed="J" n="0685c18"/>文記其事余方困頓黃塵寄逸想於雲泉杳靄處恨
<lb ed="J" n="0685c19"/>未能角巾梨杖與山中高人游厭飫清境然余非學
<lb ed="J" n="0685c20"/>佛者其詭祕多溟涬然竊嘗論之忠孝碩大如宋王
<lb ed="J" n="0685c21"/>彧唐魏元忠徐有功輩初未必皆深於佛理觀其臨
<lb ed="J" n="0685c22"/>禍福超然自得豈所謂所聞或淺而其義甚高者歟
<lb ed="J" n="0685c23"/>故余於禪學凡鉤章棘句凌跨方等汗漫橫流者則
<lb ed="J" n="0685c24"/>非肉眼所能勘驗至於生死之際有不容其偽者矣
<lb ed="J" n="0685c25"/>無殷將化集眾謂曰後學未識禾山今朝識取因怡
<lb ed="J" n="0685c26"/>然而逝德普之將化飲食畢談笑而寂然其言論風
<lb ed="J" n="0685c27"/>旨無所傳聞妙湛雪竇之後又青原之遠裔吾將觀
<lb ed="J" n="0685c28"/>焉既論之又系之以詞曰。</p>
<lb ed="J" n="0685c29"/><lg xml:id="lgJ23p0685c2901" type="abnormal"><l rend="text-indent:0em">龍谿落石雪浪奔萬山環之如虎蹲凌霄白雲相弟
<lb ed="J" n="0685c30"/>昆七十一峰讓其尊煙霏搖空含朝暾微風徐來掃
<pb ed="J" xml:id="J23.B135.0686a" n="0686a"/>
<lb ed="J" n="0686a01"/>靄氛樓閣時為金碧痕聰明澄泓自吐吞三偉不見
<lb ed="J" n="0686a02"/>陳跡存異哉僧奚貌粹溫澗飲婆娑麋鹿群誰中興
<lb ed="J" n="0686a03"/>之殷澄源咄嗟萬指魚鼓喧普公高喉<anchor xml:id="beg_129" type="cb-app"/>已<anchor xml:id="end_129"/>語言得法
<lb ed="J" n="0686a04"/>來自黃龍門弟子生奠手自捫放箸蟬蛻撼不聞大
<lb ed="J" n="0686a05"/>士法戰著策勳睨視生死等旦曛君看妙湛願力熏
<lb ed="J" n="0686a06"/>樓觀幻出高切雲美髯說法起機輪自云的骨雪竇
<lb ed="J" n="0686a07"/>孫江山偃蹇驕氣噴不受彈壓無傑文願乞名詩刻
<lb ed="J" n="0686a08"/>雲根導廣孝慈酬帝恩</l></lg></cb:div>
<lb ed="J" n="0686a09"/><cb:div type="other"><cb:mulu type="其他" level="2">寶峰院記</cb:mulu><head>寶峰院記<note place="inline">代</note></head>
<lb ed="J" n="0686a10"/><p xml:id="pJ23p0686a1001">余家筠谿谿出新吳車輪峰之陽其陰鳳皇幕阜諸
<lb ed="J" n="0686a11"/>峰黛橫玉立娠奇畜秀解楚山而益峻隋朝而來為
<lb ed="J" n="0686a12"/>得道者所廬又黃龍龍安興化雲巖四大剎皆其遺
<lb ed="J" n="0686a13"/>地相去百里叢林之盛冠映諸方自大長老寶覺佛
<lb ed="J" n="0686a14"/>壽相續而興禪學宗天下衲子動成阡陌而寶峰善
<lb ed="J" n="0686a15"/>思院者世以律居然夕燈午梵齋魚茶板與四大剎
<lb ed="J" n="0686a16"/>者爭雄長而鳳皇幕阜之雄深亦讓其形勝余外舅
<lb ed="J" n="0686a17"/>家西安往來聞之熟矣宣和三年罷官臨汝道經雙
<lb ed="J" n="0686a18"/>井而造焉渡谿東望奇峰峻岡墮吾馬首據鞍回視
<lb ed="J" n="0686a19"/>飛楹畫棟翔出林表入重門顧兩廡翼如而入焉禪
<lb ed="J" n="0686a20"/>齋雲堂綠疏青瑣大殿層閣塗金間碧像設之妙服
<lb ed="J" n="0686a21"/>具之華見者知焉登法堂望寢室窅然靖深耆年僧
<lb ed="J" n="0686a22"/>雛倒屣迎客客至如歸焉退視其私則廚庫廩廄莫
<lb ed="J" n="0686a23"/>不整潔遊衲解包頤指如意於是慨然歎曰誰為之
<lb ed="J" n="0686a24"/>者何其材乃爾有餘耶住持僧守道曰院基于唐有
<lb ed="J" n="0686a25"/>田畝山林五代烽火之餘<anchor xml:id="beg_12a" type="cb-app"/>券<anchor xml:id="end_12a"/>牒亡失多為比鄰所侵
<lb ed="J" n="0686a26"/>院因荒殘如逃亡人家者二十餘年詔賜今額熙寧
<lb ed="J" n="0686a27"/>之初僧圓智者白官請牒來居焉有恢復之意未幾
<lb ed="J" n="0686a28"/>物故至是化為麋鹿狐豹之區元祐六年縣以玉谿
<lb ed="J" n="0686a29"/>僧子瘦領住持事經畫三年未舉而化守道實傳器
<lb ed="J" n="0686a30"/>於瘦者母李氏憫其頹壞施粧奩以開墾田畝用陰
<pb ed="J" xml:id="J23.B135.0686b" n="0686b"/>
<lb ed="J" n="0686b01"/>陽家之說下舊院百步代山為基鳩工於崇寧元年
<lb ed="J" n="0686b02"/>之春斷手於政和八年之秋而吾院克成其弟守達
<lb ed="J" n="0686b03"/>者寔陰相之余聞曹谿祖師也而腰石夜舂牛頭宗
<lb ed="J" n="0686b04"/>師也而躬自負米皆以供僧也及其衰也稱嗣祖傳
<lb ed="J" n="0686b05"/>法者護食而拒僧道公於是時乃能犯拒僧者之怒
<lb ed="J" n="0686b06"/>而延納之此心日月不能老也道曰吾非有心以時
<lb ed="J" n="0686b07"/>特愛惜普光禪師與眾力耕見金而不取同伴詰之
<lb ed="J" n="0686b08"/>曰今吾未用也俟吾他日把茅蓋頭資以飯僧味其
<lb ed="J" n="0686b09"/>存心與今認十方僧物為己有者異矣道慧敏而老
<lb ed="J" n="0686b10"/>其立事有過人者遣其徒寶宗來求文以記余愛道
<lb ed="J" n="0686b11"/>所論併為書之。</p></cb:div>
<lb ed="J" n="0686b12"/><cb:div type="other"><cb:mulu type="其他" level="2">先志碑記</cb:mulu><head>先志碑記<note place="inline">代</note></head>
<lb ed="J" n="0686b13"/><p xml:id="pJ23p0686b1301">政和元年余為湘陰令湘陰瀕楚水臨洞庭連檣萬
<lb ed="J" n="0686b14"/>艘天水相接盡獻南楚之形勝愛其風俗之純美民
<lb ed="J" n="0686b15"/>訟之稀少士君子博學而知要篤實而有文窮不忘
<lb ed="J" n="0686b16"/>道富則守禮邑之南郭鄧氏之富至紈褲僮奴谷量
<lb ed="J" n="0686b17"/>牛馬然奉身甚約禮士甚恭邑人皆化其德其子沿
<lb ed="J" n="0686b18"/>循道議論有英氣直諒而勇於為義縉紳高其才今
<lb ed="J" n="0686b19"/>為承直郎余游相好也自余之宦湘陰餘十年無日
<lb ed="J" n="0686b20"/>不思縛屋湘尾分湖山之勝從父老之游且將老焉
<lb ed="J" n="0686b21"/>宣和四年夏循道以書抵余曰天降罪罰不自殞滅
<lb ed="J" n="0686b22"/>上延先考啟手足時則有遺訓吾承祖宗餘慶坐享
<lb ed="J" n="0686b23"/>溫燠族大口眾貧富錯居欲瞻給其貧者未遇皇暇
<lb ed="J" n="0686b24"/>汝其承吾之志言卒而棄諸孤嗚呼沿尚忍言之<anchor xml:id="beg_12b" type="cb-app"/>已<anchor xml:id="end_12b"/>
<lb ed="J" n="0686b25"/>於今年元日與族人為約<anchor xml:id="beg_12c" type="cb-app"/>券<anchor xml:id="end_12c"/>月給穀一斛男議婚錢
<lb ed="J" n="0686b26"/>十千再婚減其半女議嫁者錢三十千再嫁則減其
<lb ed="J" n="0686b27"/>半備喪者錢十千及葬更給其半歲月弗窮而存沒
<lb ed="J" n="0686b28"/>弗常不敢負標以計數限斛以為額庶其利流百世
<lb ed="J" n="0686b29"/>而不弊子其為我書之將刻石以昭示子孫使無忘
<lb ed="J" n="0686b30"/>先訓且欲族人想見先考餘風遺烈也昔范文正公
<pb ed="J" xml:id="J23.B135.0686c" n="0686c"/>
<lb ed="J" n="0686c01"/>念族人游宦未歸多厄於飢寒則建義莊於姑蘇以
<lb ed="J" n="0686c02"/>給其伏臘舒王請輸<anchor xml:id="beg_12d" type="cb-app"/>己<anchor xml:id="end_12d"/>俸買田蔣山飯僧為王氏之
<lb ed="J" n="0686c03"/>亡者修營冥福文公瞻其生舒王福其死循道獨立
<lb ed="J" n="0686c04"/><anchor xml:id="beg_12e" type="cb-app"/>券<anchor xml:id="end_12e"/>約恩及存沒此其東南賢士大夫多稱其可以無
<lb ed="J" n="0686c05"/>書乎系之以詞曰。</p>
<lb ed="J" n="0686c06"/><lg xml:id="lgJ23p0686c0601" type="abnormal"><l rend="text-indent:0em">漢祚中興天所佑篤生奇臣掃穢垢杖策軍門謁劉
<lb ed="J" n="0686c07"/>秀功業千年粲星斗鄧侯受材極奇茂毛骨似之豈
<lb ed="J" n="0686c08"/>其後清明在躬氣渾厚慈祥照人資孝友邑人依之
<lb ed="J" n="0686c09"/>扶老幼楩楠參天覆清晝毫末養之至成就百未一
<lb ed="J" n="0686c10"/>施舟壑走疑侯功名在懷袖取之易然行探手湖山
<lb ed="J" n="0686c11"/>萬頃連戶牖料理風煙課榆柳琴書娛客付杯酒走
<lb ed="J" n="0686c12"/>人之急古或有分財贍族今則否此風移之遍宇宙
<lb ed="J" n="0686c13"/>天子無為千萬壽念爾族人拜稽首恩無貴賤適所
<lb ed="J" n="0686c14"/>受符之弗忘帝汝祐不然鬼亦扼汝脰西山磬石清
<lb ed="J" n="0686c15"/>欲透刻此銘詩傳不朽</l></lg></cb:div></cb:div>
<lb ed="J" n="0686c16"/><cb:juan fun="close" n="22"><cb:jhead>石門文字禪卷第二十二</cb:jhead></cb:juan>
</body>
<back>
<cb:div type="apparatus">
<head>校勘記</head>
<p>
<choice cb:resp="#resp1" cb:from="#beg_122" cb:to="#end_122"><corr>已</corr><sic>巳</sic></choice>
<choice cb:resp="#resp1" cb:from="#beg_123" cb:to="#end_123"><corr>已</corr><sic>巳</sic></choice>
<choice cb:resp="#resp1" cb:from="#beg_124" cb:to="#end_124"><corr>已</corr><sic>巳</sic></choice>
<choice cb:resp="#resp1" cb:from="#beg_125" cb:to="#end_125"><corr>斂</corr><sic>歛</sic></choice>
<choice cb:resp="#resp1" cb:from="#beg_126" cb:to="#end_126"><corr>已</corr><sic>巳</sic></choice>
<choice cb:resp="#resp1" cb:from="#beg_127" cb:to="#end_127"><corr>券</corr><sic>劵</sic></choice>
<choice cb:resp="#resp1" cb:from="#beg_128" cb:to="#end_128"><corr>已</corr><sic>巳</sic></choice>
<choice cb:resp="#resp1" cb:from="#beg_129" cb:to="#end_129"><corr>已</corr><sic>巳</sic></choice>
<choice cb:resp="#resp1" cb:from="#beg_12a" cb:to="#end_12a"><corr>券</corr><sic>劵</sic></choice>
<choice cb:resp="#resp1" cb:from="#beg_12b" cb:to="#end_12b"><corr>已</corr><sic>巳</sic></choice>
<choice cb:resp="#resp1" cb:from="#beg_12c" cb:to="#end_12c"><corr>券</corr><sic>劵</sic></choice>
<choice cb:resp="#resp1" cb:from="#beg_12d" cb:to="#end_12d"><corr>己</corr><sic>已</sic></choice>
<choice cb:resp="#resp1" cb:from="#beg_12e" cb:to="#end_12e"><corr>券</corr><sic>劵</sic></choice>
</p>
</cb:div>
</back></text></TEI>