<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="L164n1668">
<teiHeader>
<fileDesc>
		<titleStmt>
			<title>Qianlong Edition of the Canon, Electronic version, No. 1668 御錄宗鏡大綱</title>
			<author>清 胤禎錄</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.3 $<date>$Date: 2012/06/27 08:40:15 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
	</editionStmt>
	<extent>20卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/06/27 08:40:15 $</date>
	</publicationStmt>
	<sourceDesc>
		<bibl>Qianlong Edition of the Canon Vol. 164, No. 1668 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Input by CBETA(first version), Input by CBETA(second version)</p>
		<p xml:lang="zh" cb:type="ly">CBETA 人工輸入（版本一），CBETA 人工輸入（版本二）</p>
	</projectDesc>
<charDecl>
<char xml:id="CB00592">
	<charName>CBETA CHARACTER CB00592</charName>
	<charProp>
		<localName>composition</localName>
		<value>[穀-禾+卵]</value>
	</charProp>
	<mapping type="unicode">U+3C89</mapping>
	<mapping cb:dec="983632" type="PUA">U+F0250</mapping>
</char>
</charDecl>
</encodingDesc>
<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2010-11-01T17:07:32">Zhou Bang-Xin (ed.) Created initial TEI XML version with BASICX.BAT</change>

</revisionDesc>
</teiHeader>
<text><body>
<cb:mulu type="其他" level="1">問答章第二</cb:mulu><cb:div type="other">
<pb ed="L" xml:id="L164.1668.0083b" n="0083b"/>
<lb ed="L" n="0083b01"/><milestone unit="juan" n="6"/><cb:mulu type="卷" n="6"></cb:mulu><cb:juan fun="open" n="6"><cb:jhead>御錄宗鏡大綱卷六　　　　　　　兩六</cb:jhead></cb:juan>
<lb ed="L" n="0083b02"/><p xml:id="pL164p0083b0201">夫如上所說祖教同詮凡曰有心皆得成佛
<lb ed="L" n="0083b03"/>如今現見眾生何不成佛答若以眾生眼觀
<lb ed="L" n="0083b04"/>只見眾生界有餘若以佛眼觀乃知諸佛界
<lb ed="L" n="0083b05"/>無外故知無明妄風鼓心海而易動本覺真
<lb ed="L" n="0083b06"/>性睡長夢而難惺是以首楞嚴經云汝之心
<lb ed="L" n="0083b07"/>靈一切明了未曾暫昧而迷者目擊而不知。</p>
<lb ed="L" n="0083b08"/><p xml:id="pL164p0083b0801">如法華經云於某年月日以無價寶珠繫
<lb ed="L" n="0083b09"/>汝衣裏今故現在而汝不知勤苦憂惱以求
<lb ed="L" n="0083b10"/>自活甚為癡也。</p><p xml:id="pL164p0083b1007" rend="inline">是知十方諸佛中無有一
<lb ed="L" n="0083b11"/>佛不信此心成佛二十八祖內無有一祖不
<lb ed="L" n="0083b12"/>見此性成祖如今聞而不成祖佛者皆為信
<lb ed="L" n="0083b13"/>不及見不諦故但學其語不照其心但執其
<lb ed="L" n="0083b14"/>解不深其法經云信是道原功德母見即無
<lb ed="L" n="0083b15"/>疑故但入宗鏡方悟前非心光透時餘瑕自
<pb ed="L" xml:id="L164.1668.0084a" n="0084a"/>
<lb ed="L" n="0084a01"/>盡。</p><p xml:id="pL164p0084a0102" rend="inline">涅槃經云二十五有有我者自實名我
<lb ed="L" n="0084a02"/>所謂一切諸法體實一切眾生有如來藏能
<lb ed="L" n="0084a03"/>為佛因名有佛性如一切色中皆有空性然
<lb ed="L" n="0084a04"/>非獨有情具如來之正性一切諸法中皆有
<lb ed="L" n="0084a05"/>安樂性所以云若以肉眼觀無真不俗若以
<lb ed="L" n="0084a06"/>法眼觀無俗不真又云法身流轉五道名曰
<lb ed="L" n="0084a07"/>眾生但法身即是真如流轉五道即是隨緣
<lb ed="L" n="0084a08"/>名曰眾生是差別義又由隨緣即不變故奪
<lb ed="L" n="0084a09"/>差別令體空則末寂也由體空差別故奪不
<lb ed="L" n="0084a10"/>變令隨緣故本寂也以全本為末故本便隱
<lb ed="L" n="0084a11"/>全末為本故末便亡也是則真如隨緣成眾
<lb ed="L" n="0084a12"/>生時未曾失於真體故令眾生非眾生也眾
<lb ed="L" n="0084a13"/>生體空即法身時未曾無眾生故令法身非
<lb ed="L" n="0084a14"/>法身也故二雙絕二既互絕則真妄平等無
<lb ed="L" n="0084a15"/>可異也故云隨緣非有之法身恒不異事而
<pb ed="L" xml:id="L164.1668.0084b" n="0084b"/>
<lb ed="L" n="0084b01"/>成立寂滅非無之眾生常不異真而顯現故
<lb ed="L" n="0084b02"/>知煩惱即菩提菩提即煩惱。</p><p xml:id="pL164p0084b0212" rend="inline">入法界體性
<lb ed="L" n="0084b03"/>經云佛問文殊汝知法界耶如是世尊我知
<lb ed="L" n="0084b04"/>法界即是我界又問汝豈不樂法界耶文殊
<lb ed="L" n="0084b05"/>曰世尊我不見一法非法界者更何所樂持
<lb ed="L" n="0084b06"/>世經云若世間法與出世間法異者諸佛不
<lb ed="L" n="0084b07"/>出於世也何者以覺一切法平等故名為佛
<lb ed="L" n="0084b08"/>大集經云諸眾生界及法界若能平等觀無
<lb ed="L" n="0084b09"/>異不生分別一二數是名菩薩不退印又云
<lb ed="L" n="0084b10"/>若有菩薩不離凡夫能知聖法以凡夫心觀
<lb ed="L" n="0084b11"/>察聖法。</p><p xml:id="pL164p0084b1104" rend="inline">無生義云眾生身中有佛三十二
<lb ed="L" n="0084b12"/>相八十種好坐寶蓮華與佛無異但為煩惱
<lb ed="L" n="0084b13"/>所覆故未能得用此是具有佛知見根性未
<lb ed="L" n="0084b14"/>有知見用即時猶故愚乃至譬如小兒具有
<lb ed="L" n="0084b15"/>大人六根與大人不異在其身中而未能有
<pb ed="L" xml:id="L164.1668.0085a" n="0085a"/>
<lb ed="L" n="0085a01"/>大人用至漸長大復須學問乃有大人知見
<lb ed="L" n="0085a02"/>力用也若根性是有作用豈無如種子本甘
<lb ed="L" n="0085a03"/>結果非苦只恐不知有自認作凡夫真性常
<lb ed="L" n="0085a04"/>了然未曾暫隱覆如佛言如來實無祕藏何
<lb ed="L" n="0085a05"/>以故如秋滿月處空顯露清淨無翳人皆覩
<lb ed="L" n="0085a06"/>見故知但是眾生不了自稱為祕然雖無祕
<lb ed="L" n="0085a07"/>藏而有密語密語難解唯智能知。</p><p xml:id="pL164p0085a0714" rend="inline">如經云
<lb ed="L" n="0085a08"/>凡真實法不捨自相取於餘相若捨非正覺
<lb ed="L" n="0085a09"/>成等正覺則非真實正覺者曾無有時不成
<lb ed="L" n="0085a10"/>正覺故知一切眾生皆住覺地非是捨不覺
<lb ed="L" n="0085a11"/>而取正覺則一覺一切覺常成正覺無有不
<lb ed="L" n="0085a12"/>覺時如虛空湛然無有成壞若執有成不成
<lb ed="L" n="0085a13"/>斯屬情見若以智照何往不真念念而常見
<lb ed="L" n="0085a14"/>法身塵塵而盡成佛國但以自眼有醫妙見
<lb ed="L" n="0085a15"/>不通違背<anchor xml:id="beg_16" type="cb-app"/>己<anchor xml:id="end_16"/>靈沉溺家寶雖同一性要以智
<pb ed="L" xml:id="L164.1668.0085b" n="0085b"/>
<lb ed="L" n="0085b01"/>明得失在人精麤任<anchor xml:id="beg_17" type="cb-app"/>己<anchor xml:id="end_17"/>故知眾生之識相續
<lb ed="L" n="0085b02"/>不斷但由精麤分其昇降耳。</p><p xml:id="pL164p0085b0212" rend="inline">如華嚴疏云
<lb ed="L" n="0085b03"/>一切法有二一是所迷謂緣起不實故如幻
<lb ed="L" n="0085b04"/>緣成故無性二是能迷徧計無物故如空妄
<lb ed="L" n="0085b05"/>計故無相又以不覺故不知有以不信故不
<lb ed="L" n="0085b06"/>承當但起無明空成倒想如夜繩不動疑之
<lb ed="L" n="0085b07"/>為蛇闇室本空怖之有鬼故知本無迷悟妄
<lb ed="L" n="0085b08"/>有昇沉昔迷悟而似迷今悟迷而非悟但以
<lb ed="L" n="0085b09"/>內見自隔客塵所遮於體上分遠近之情向
<lb ed="L" n="0085b10"/>性中立凡聖之量如勝思惟梵天所問經云
<lb ed="L" n="0085b11"/>梵天問文殊師利比丘云何親近於佛答言
<lb ed="L" n="0085b12"/>梵天若比丘於諸法中不見有法若近若遠
<lb ed="L" n="0085b13"/>是則名為親近於佛大集經云不覺一法微
<lb ed="L" n="0085b14"/>相者乃能了知如來出世無出之出即是佛
<lb ed="L" n="0085b15"/>出是以若不見一法常見諸佛則千里同風
<pb ed="L" xml:id="L164.1668.0086a" n="0086a"/>
<lb ed="L" n="0086a01"/>若見一法不見諸佛則對面胡越故知背心
<lb ed="L" n="0086a02"/>合境頓起塵勞背境合心圓照法界何者心
<lb ed="L" n="0086a03"/>是所依法是能依能依從所依起如水是所
<lb ed="L" n="0086a04"/>依波是能依離水無波離心無法又心是能
<lb ed="L" n="0086a05"/>生法是所生如木能生火木是能生火是所
<lb ed="L" n="0086a06"/>生離木無火離心無法故知不即心為道者
<lb ed="L" n="0086a07"/>如千人排門無一得入若了心頓入者猶一
<lb ed="L" n="0086a08"/>人拔關能通萬彚得宗鏡之要者其斯謂乎。</p>
<lb ed="L" n="0086a09"/><p xml:id="pL164p0086a0901">是知雖有佛性久翳塵勞須以止觀熏修
<lb ed="L" n="0086a10"/>乃得明淨如貧女得藏中之寶猶力士見鏡
<lb ed="L" n="0086a11"/>裏之珠方親悟自心妙覺圓滿又如何行於
<lb ed="L" n="0086a12"/>止觀得契真修但了能觀之心所觀之境各
<lb ed="L" n="0086a13"/>各性離即妄心自息此名為止常作此觀不
<lb ed="L" n="0086a14"/>失其照故名為觀斯則即止即觀即觀即止
<lb ed="L" n="0086a15"/>無能所觀是名止觀如先德云法性寂然名
<pb ed="L" xml:id="L164.1668.0086b" n="0086b"/>
<lb ed="L" n="0086b01"/>止寂而常照名觀非能所觀有其二事所以
<lb ed="L" n="0086b02"/>華嚴經頌云若有欲知佛境界當淨其意如
<lb ed="L" n="0086b03"/>虛空遠離妄想及諸取令心所向皆無礙疏
<lb ed="L" n="0086b04"/>釋云一離妄取如彼淨空無雲翳故斯即真
<lb ed="L" n="0086b05"/>止二觸境無滯如彼淨空無障礙故斯即真
<lb ed="L" n="0086b06"/>觀此觀不作意以照境則所照無涯此止體
<lb ed="L" n="0086b07"/>性離而息妄故諸取皆寂若斯則不拂不瑩
<lb ed="L" n="0086b08"/>而自淨矣無淨之淨乃冥契法原不修之修
<lb ed="L" n="0086b09"/>則闇蹈佛境矣故知唯一心真智是我本身
<lb ed="L" n="0086b10"/>湛然常存現前明淨自然以智慧觜啄破無
<lb ed="L" n="0086b11"/>明<g ref="#CB00592">㲉</g>飛出三界自在無礙此時方得見性了
<lb ed="L" n="0086b12"/>然更有何法而堪比對問諸佛心徧一切眾
<lb ed="L" n="0086b13"/>生心能現凡心眾生身徧一切諸佛身能作
<lb ed="L" n="0086b14"/>聖體為復轉動互徧而成為當一體答若言
<lb ed="L" n="0086b15"/>轉動即成造作若言互徧則有二心是以常
<pb ed="L" xml:id="L164.1668.0087a" n="0087a"/>
<lb ed="L" n="0087a01"/>住一心猶若虛空之體凡聖二號還同空裏
<lb ed="L" n="0087a02"/>之華青黃起滅雖殊匪越太虛之性迷悟昇
<lb ed="L" n="0087a03"/>沉有異未離真覺之原又如一室千燈光光
<lb ed="L" n="0087a04"/>涉入一鏡萬像影影交羅非異非同不來不
<lb ed="L" n="0087a05"/>去達斯旨者唯佛洞知是以萬有即真無轉
<lb ed="L" n="0087a06"/>變相。</p><p xml:id="pL164p0087a0603" rend="inline">大智度論問云若五陰空無佛即是
<lb ed="L" n="0087a07"/>邪見云何菩薩發心求作佛答曰此中言無
<lb ed="L" n="0087a08"/>佛破著佛想不言取無佛相若有佛尚不令
<lb ed="L" n="0087a09"/>取何况取無佛邪見又佛常寂滅無戲論相
<lb ed="L" n="0087a10"/>若人分別戲論常寂滅事是人亦墮邪見離
<lb ed="L" n="0087a11"/>是有無二邊處中道即是諸法實相諸法實
<lb ed="L" n="0087a12"/>相即是佛何以故得是諸法實相名為得佛
<lb ed="L" n="0087a13"/>大般若經云諸菩薩眾尚不得法何况非法
<lb ed="L" n="0087a14"/>尚不得道何况非道又云於生死法不起不
<lb ed="L" n="0087a15"/>墮於諸聖道不離不修釋云於生死法不起
<pb ed="L" xml:id="L164.1668.0087b" n="0087b"/>
<lb ed="L" n="0087b01"/>者自性常空故不落離邊不墮者不隨流轉
<lb ed="L" n="0087b02"/>故不落即邊於諸聖道不離者性常相應故
<lb ed="L" n="0087b03"/>不落斷邊不修者天真具足故不落常邊如
<lb ed="L" n="0087b04"/>清涼疏云不著一多能立一切者不著於有
<lb ed="L" n="0087b05"/>能安立故即真俗鎔融謂世俗幻有之相相
<lb ed="L" n="0087b06"/>本自空勝義真空之理理常自有有是空有
<lb ed="L" n="0087b07"/>非常有斯有未曾不空空是有空非斷空此
<lb ed="L" n="0087b08"/>空何嘗不有有空空有體一名殊名殊故真
<lb ed="L" n="0087b09"/>俗互乖迢然不雜體一故空有相順冥然不
<lb ed="L" n="0087b10"/>二一與不一不即不離鎔融無礙菩薩智契
<lb ed="L" n="0087b11"/>其原所以逈絕無寄而善修安立又云良以
<lb ed="L" n="0087b12"/>事虛攬理無不理之事理實應緣無礙事之
<lb ed="L" n="0087b13"/>理所以寂而常照照而常寂故終日知見而
<lb ed="L" n="0087b14"/>無知見也乃至菩薩悲智相成出沒無礙悲
<lb ed="L" n="0087b15"/>故常行世間智故不染世法。</p><p xml:id="pL164p0087b1512" rend="inline">問一切真俗
<pb ed="L" xml:id="L164.1668.0088a" n="0088a"/>
<lb ed="L" n="0088a01"/>等法各有理事通別行相果報歷然云何未
<lb ed="L" n="0088a02"/>入斯宗恐成空見答得本方了末執末則違
<lb ed="L" n="0088a03"/>宗若不觀心法無來處若但修有為事行不
<lb ed="L" n="0088a04"/>達自心無為則迷事失宗果歸生滅若體理
<lb ed="L" n="0088a05"/>行事雙照無違只恐一向偏修理事俱失如
<lb ed="L" n="0088a06"/>大寶積經云假使造寶塔其數如恒沙不如
<lb ed="L" n="0088a07"/>剎那頃思惟於此經又只為一心是萬行之
<lb ed="L" n="0088a08"/>原因茲能起同體之悲無緣之化如起信鈔
<lb ed="L" n="0088a09"/>云若信一味空理則欣厭都絕若信一向法
<lb ed="L" n="0088a10"/>相則聖凡懸隔斯皆不能起行修進今令信
<lb ed="L" n="0088a11"/>一心是凡聖之原但由迷悟使之有異是則
<lb ed="L" n="0088a12"/>必能起行修進望佛果故是知真心不守自
<lb ed="L" n="0088a13"/>性隨緣升降果報歷然又隨緣不失自性緣
<lb ed="L" n="0088a14"/>假無實境智冥寂所以起信論云所謂雖念
<lb ed="L" n="0088a15"/>諸法自性不生而復即念因緣和合善惡之
<pb ed="L" xml:id="L164.1668.0088b" n="0088b"/>
<lb ed="L" n="0088b01"/>業苦樂等報不失不壞雖念因緣善惡業報
<lb ed="L" n="0088b02"/>而亦即念性不可得若云果報不失即須具
<lb ed="L" n="0088b03"/>修萬行若云性不可得當知唯是一心且萬
<lb ed="L" n="0088b04"/>行之初無先五戒若依事相報在人天藏教
<lb ed="L" n="0088b05"/>但證無常通教空無自性別教歷別因果不
<lb ed="L" n="0088b06"/>融唯圓教觀心即具法界所以大涅槃經云
<lb ed="L" n="0088b07"/>雖信別相不信一體無差別相名信不具信
<lb ed="L" n="0088b08"/>不具故所有禁戒亦不具足故所有多聞亦
<lb ed="L" n="0088b09"/>不具足何謂信不具未了一法即一切法信
<lb ed="L" n="0088b10"/>豈圓耶何謂戒不具未知戒性如虛空戒豈
<lb ed="L" n="0088b11"/>具耶何謂聞不具未聞如來常不說法是謂
<lb ed="L" n="0088b12"/>具足多聞聞豈具耶若入宗鏡寧唯戒善乃
<lb ed="L" n="0088b13"/>至諸佛果德菩薩萬行靡有一法而非所被
<lb ed="L" n="0088b14"/>則念念了知法法圓滿且如五戒者戒從心
<lb ed="L" n="0088b15"/>生心因戒立若心不起為四德萬行之基若
<pb ed="L" xml:id="L164.1668.0089a" n="0089a"/>
<lb ed="L" n="0089a01"/>心妄生作六趣三塗之本則無善而不攝無
<lb ed="L" n="0089a02"/>惡而不收故台教云此五戒亦是大乘法門
<lb ed="L" n="0089a03"/>束此五戒為三乘即對三無失<note place="inline">身無失口無失意無失</note>
<lb ed="L" n="0089a04"/>三不護<note place="inline">意不護身不護口不護</note>三輪不思議化<note place="inline">身業輪口業輪
<lb ed="L" n="0089a05"/>意業輪</note>三密<note place="inline">身放光口說法意入定</note>三軌<note place="inline">資成軌觀照軌真性軌</note>三
<lb ed="L" n="0089a06"/>身<note place="inline">法身報身化身</note>三佛性<note place="inline">住自佛性引出佛性至得佛性</note>三般若<note place="inline">文字
<lb ed="L" n="0089a07"/>般若觀照般若實相般若</note>三涅槃<note place="inline">性淨涅槃方便淨涅槃圓淨涅槃</note>三智
<lb ed="L" n="0089a08"/><note place="inline">一切智道種智一切種智</note>三德等<note place="inline">法身德般若德解脫德</note>無量三法
<lb ed="L" n="0089a09"/>門橫豎無邊際與虛空法界等亦是無盡藏
<lb ed="L" n="0089a10"/>法門亦是無量義三昧舉要言之即是一切
<lb ed="L" n="0089a11"/>佛法也。</p><p xml:id="pL164p0089a1104" rend="inline">問法身無像真土如空皆是一心
<lb ed="L" n="0089a12"/>無別依正云何教中廣談身土答只於自心
<lb ed="L" n="0089a13"/>性相分身土之名以自心相義名身自心性
<lb ed="L" n="0089a14"/>義名土如裕公云心則諸佛證之以為法身
<lb ed="L" n="0089a15"/>境則諸佛證之以為淨土則二皆所證智為
<pb ed="L" xml:id="L164.1668.0089b" n="0089b"/>
<lb ed="L" n="0089b01"/>能證慈恩疏云問淨土以何為體答准攝論
<lb ed="L" n="0089b02"/>云以唯識智為體為佛及菩薩唯識智為體
<lb ed="L" n="0089b03"/>即金剛般若論云智習唯識通如是取淨土
<lb ed="L" n="0089b04"/>若佛地論以佛自在無漏心為體非離佛淨
<lb ed="L" n="0089b05"/>心外別有實等淨心色也又云色等即是佛
<lb ed="L" n="0089b06"/>淨心所感離佛自心之外別無能感如是假
<lb ed="L" n="0089b07"/>實之色皆不離佛淨心即此淨心能顯假實
<lb ed="L" n="0089b08"/>之色如無量壽疏云夫樂邦之與苦域金寶
<lb ed="L" n="0089b09"/>之與泥沙誠由心分垢淨見兩土之升沉行
<lb ed="L" n="0089b10"/>開善惡覩二方之麤妙。</p><p xml:id="pL164p0089b1010" rend="inline">問一切身土八微
<lb ed="L" n="0089b11"/>所成<note place="inline">八微者即地水火風色香味觸八法</note>云何唯心而無質礙
<lb ed="L" n="0089b12"/>答執色極微有質礙性是小乘宗非通大旨
<lb ed="L" n="0089b13"/>人水鬼火豈在異方毛海芥山誰論巨細一
<lb ed="L" n="0089b14"/>塵一識萬境萬心矣若迷心而觀色則通塞
<lb ed="L" n="0089b15"/>宛然若了色而明心乃是非絕矣所以古德
<pb ed="L" xml:id="L164.1668.0090a" n="0090a"/>
<lb ed="L" n="0090a01"/>云若知色即空觀色非耶若迷色不空觀色
<lb ed="L" n="0090a02"/>是耶若知空即色觀空非耶若觀空異色觀
<lb ed="L" n="0090a03"/>空是耶此乃解惑異途自分妍醜何關色空
<lb ed="L" n="0090a04"/>二境以辯邪正耶若曉此宗途常色觀而恒
<lb ed="L" n="0090a05"/>正若迷斯旨趣雖空觀以恒邪且夫眾生不
<lb ed="L" n="0090a06"/>了二空皆為執心色實有觀心不妙照境無
<lb ed="L" n="0090a07"/>功既不解即色明空又不能微細剖析罔知
<lb ed="L" n="0090a08"/>麤細色聚焉窮真妄心原。</p><p xml:id="pL164p0090a0811" rend="inline">又經明一切世
<lb ed="L" n="0090a09"/>間淨穢國土皆是菩薩行所成眾生業共感
<lb ed="L" n="0090a10"/>若娑婆緣熟即華藏是娑婆若華藏緣熟即
<lb ed="L" n="0090a11"/>娑婆是華藏若無行無感世界不成則離心
<lb ed="L" n="0090a12"/>之外更無一法。</p><p xml:id="pL164p0090a1207" rend="inline">又夫一切諸法隨緣幻生
<lb ed="L" n="0090a13"/>體用俱無隱顯互起或多中現一一中現多
<lb ed="L" n="0090a14"/>若不知起盡之根由則任運但隨境轉或隨
<lb ed="L" n="0090a15"/>好境而忻集或逐惡緣而怖生若能明了一
<pb ed="L" xml:id="L164.1668.0090b" n="0090b"/>
<lb ed="L" n="0090b01"/>切凡聖等法悉是自心境界以此一印眾怖
<lb ed="L" n="0090b02"/>潛消若論大旨尚不得一淨何况多門此乃
<lb ed="L" n="0090b03"/>一心真如不守自性隨緣對處有淺有深或
<lb ed="L" n="0090b04"/>垢或淨不可滯理妨事守一疑諸迷卷舒之
<lb ed="L" n="0090b05"/>門起通局之見雖同一旨約相差別不無雖
<lb ed="L" n="0090b06"/>云有異順體一如不動何者若言其一安養
<lb ed="L" n="0090b07"/>寶方娑婆邱隴若言其異十方佛國一道清
<lb ed="L" n="0090b08"/>虛若言其有無邊淨剎猶若虛空若言其無
<lb ed="L" n="0090b09"/>妙土交羅如天帝網所以精超四句妙出百
<lb ed="L" n="0090b10"/>非道不可以一言詮理不可以一義宣故。</p>
<lb ed="L" n="0090b11"/><p xml:id="pL164p0090b1101">問真心無形妙體絕相云何有報化莊嚴等
<lb ed="L" n="0090b12"/>事答諸佛法身如真金相好似金莊嚴具以
<lb ed="L" n="0090b13"/>金作具體用全同從心現色性相無二如起
<lb ed="L" n="0090b14"/>信論問云若佛法身無有種種差別色相云
<lb ed="L" n="0090b15"/>何能現種種諸色答以法身是色實體故能
<pb ed="L" xml:id="L164.1668.0091a" n="0091a"/>
<lb ed="L" n="0091a01"/>現種種色謂從本<anchor xml:id="beg_18" type="cb-app"/>已<anchor xml:id="end_18"/>來色心無二以色本性
<lb ed="L" n="0091a02"/>即心自性說名智身以心本性即色自性說
<lb ed="L" n="0091a03"/>名法身依於法身一切如來所現色身徧一
<lb ed="L" n="0091a04"/>切處無有間斷十方菩薩隨所堪任隨所願
<lb ed="L" n="0091a05"/>樂見無量受用身無量莊嚴土各各差別不
<lb ed="L" n="0091a06"/>相障礙無有斷絕此所現色身一切眾生心
<lb ed="L" n="0091a07"/>意識不能思量以是真如自在甚深用故故
<lb ed="L" n="0091a08"/>知所現一切依正二報供具莊嚴等無邊佛
<lb ed="L" n="0091a09"/>事皆從一心而起如華嚴經云以從波羅密
<lb ed="L" n="0091a10"/>所生一切寶蓋於一切佛境界清淨解所生
<lb ed="L" n="0091a11"/>一切華帳無生法忍所生一切衣入金剛法
<lb ed="L" n="0091a12"/>無礙心所生一切鈴網解一切法如幻心所
<lb ed="L" n="0091a13"/>生一切堅固香周徧一切佛境界如來座心
<lb ed="L" n="0091a14"/>所生一切佛眾寶妙座供養佛不懈心所生
<lb ed="L" n="0091a15"/>一切寶幢解諸法如夢歡喜心所生佛所住
<pb ed="L" xml:id="L164.1668.0091b" n="0091b"/>
<lb ed="L" n="0091b01"/>一切寶宮殿無著善根無生善根所生一切
<lb ed="L" n="0091b02"/>寶蓮華雲一切堅固香雲一切無邊色華雲
<lb ed="L" n="0091b03"/>一切種種色妙衣雲一切無邊清淨栴檀香
<lb ed="L" n="0091b04"/>雲一切妙莊嚴寶蓋雲一切燒香雲一切妙
<lb ed="L" n="0091b05"/>鬘雲一切清淨莊嚴具雲皆徧法界出過諸
<lb ed="L" n="0091b06"/>天供養之具供養於佛其諸菩薩一一身各
<lb ed="L" n="0091b07"/>出不可說百千億那由他菩薩皆充滿法界
<lb ed="L" n="0091b08"/>虛空界其心等於三世諸佛以從無顛倒法
<lb ed="L" n="0091b09"/>所起解深密經云爾時曼殊室利白佛言世
<lb ed="L" n="0091b10"/>尊如來成等正覺轉正法輪入大涅槃如是
<lb ed="L" n="0091b11"/>三種當知何相佛告曼殊室利善男子當知
<lb ed="L" n="0091b12"/>此三皆無二相謂非成等正覺非不成等正
<lb ed="L" n="0091b13"/>覺非轉正法輪非不轉正法輪非入大涅槃
<lb ed="L" n="0091b14"/>非不入大涅槃何以故如來法身究竟淨故
<lb ed="L" n="0091b15"/>如來化身常示現故釋曰非成等正覺者以
<pb ed="L" xml:id="L164.1668.0092a" n="0092a"/>
<lb ed="L" n="0092a01"/>法身究竟淨故離常現故入第一義諦故非
<lb ed="L" n="0092a02"/>眾生見聞故非不成等正覺者以化身常示
<lb ed="L" n="0092a03"/>現故離斷見故約世俗諦故隨機熟有情心
<lb ed="L" n="0092a04"/>見故然法報雖分真化一際又法身普徧有
<lb ed="L" n="0092a05"/>二一隨相各別徧以法身徧在一切大小相
<lb ed="L" n="0092a06"/>中不壞相故二圓融總攝徧以法身無相能
<lb ed="L" n="0092a07"/>融一切有相總攝歸一體故色身即體之用
<lb ed="L" n="0092a08"/>徧智身修成如體之徧遂則十身布影散分
<lb ed="L" n="0092a09"/>十剎之中一體分光不動一塵之內色身如
<lb ed="L" n="0092a10"/>日之影隨現世間智身似日之光照臨法界
<lb ed="L" n="0092a11"/>又佛身諸根一一相好皆徧法界以諸根體
<lb ed="L" n="0092a12"/>同故若眼為門諸根相好及佛剎土莫不皆
<lb ed="L" n="0092a13"/>是一眼中現如經云眾生身中有如來眼如
<lb ed="L" n="0092a14"/>來耳等以佛法身共眾生性無別體故皆從
<lb ed="L" n="0092a15"/>無性而起起不違真因法界而生生不礙事
<pb ed="L" xml:id="L164.1668.0092b" n="0092b"/>
<lb ed="L" n="0092b01"/>所以一切諸佛於一切世界皆是得菩提處
<lb ed="L" n="0092b02"/>若以真身則稱性徧周若以應身則隨機普
<lb ed="L" n="0092b03"/>現所以天親云廣略相入者諸佛有二種身
<lb ed="L" n="0092b04"/>一法性法身二方便法身由法性法身故生
<lb ed="L" n="0092b05"/>方便法身由方便法身故顯法性法身此二
<lb ed="L" n="0092b06"/>種身異而不可分一而不可同是故廣略相
<lb ed="L" n="0092b07"/>入法身無相故則能無不相是故相好莊嚴
<lb ed="L" n="0092b08"/>即是法身也法身無知故則能無不知是故
<lb ed="L" n="0092b09"/>一切種智即是真實智慧也。</p><p xml:id="pL164p0092b0912" rend="inline">肇論云用即
<lb ed="L" n="0092b10"/>寂寂即用用寂體一同出而異名更無無用
<lb ed="L" n="0092b11"/>之寂主於用也寂用元是一體同從理出而
<lb ed="L" n="0092b12"/>有異名也非謂離用之外別有一寂為用之
<lb ed="L" n="0092b13"/>主也故云般若之體非有非無虛不失照照
<lb ed="L" n="0092b14"/>不失虛故曰不動等覺而建立諸法如鏡鑒
<lb ed="L" n="0092b15"/>像虛不失照似日遊空照不失虛又不動等
<pb ed="L" xml:id="L164.1668.0093a" n="0093a"/>
<lb ed="L" n="0093a01"/>覺建立諸法則寂而常用不壞緣生而觀實
<lb ed="L" n="0093a02"/>相則用而常寂斯乃千差萬用別相異名俱
<lb ed="L" n="0093a03"/>同出一真心體矣所以又云經稱聖人無為
<lb ed="L" n="0093a04"/>而無所不為無為故雖動而寂無所不為故
<lb ed="L" n="0093a05"/>雖寂而動雖寂而動故物莫能一雖動而寂
<lb ed="L" n="0093a06"/>故物莫能二物莫能二故逾動逾寂物莫能
<lb ed="L" n="0093a07"/>一故逾寂逾動法性如是動寂難量焉能一
<lb ed="L" n="0093a08"/>其寂而二其動哉故名不能名相不能相矣。</p>
<lb ed="L" n="0093a09"/><p xml:id="pL164p0093a0901">華嚴經頌云清淨慈門剎塵數共生如來
<lb ed="L" n="0093a10"/>一妙相一一諸相莫不然是故見者無厭足
<lb ed="L" n="0093a11"/>法華經偈云深達罪福相徧照於十方微妙
<lb ed="L" n="0093a12"/>淨法身具相三十二則法身為一切法之印
<lb ed="L" n="0093a13"/>無有一法出此印文。</p><p xml:id="pL164p0093a1309" rend="inline">如大寶積經云化樂
<lb ed="L" n="0093a14"/>天王白佛言世尊彼實際者徧一切處無有
<lb ed="L" n="0093a15"/>一法而非實際世尊謂菩提者亦是實際世
<pb ed="L" xml:id="L164.1668.0093b" n="0093b"/>
<lb ed="L" n="0093b01"/>尊何者是菩提一切法是菩提離自性故乃
<lb ed="L" n="0093b02"/>至五無間業亦是菩提何以故菩提無自性
<lb ed="L" n="0093b03"/>五無間業亦無自性是故無間業亦是菩提
<lb ed="L" n="0093b04"/>是以了心本性自體無生從無生中建立諸
<lb ed="L" n="0093b05"/>法觀無性之心說無性之教隨淨緣而無性
<lb ed="L" n="0093b06"/>成佛隨染緣而無性為凡不見纖塵暫出性
<lb ed="L" n="0093b07"/>空之理未有一念能違平等之門所以大般
<lb ed="L" n="0093b08"/>若經偈云有法不成有法無法不成無法有
<lb ed="L" n="0093b09"/>法不成無法無法不成有法釋曰有不成有
<lb ed="L" n="0093b10"/>無不成無者以一體故無能成所成有不成
<lb ed="L" n="0093b11"/>無無不成有者自既不成焉能成他故知各
<lb ed="L" n="0093b12"/>無自體互不成就大集經云一切諸法究竟
<lb ed="L" n="0093b13"/>無生一切諸法無性無生無起無出是以緣
<lb ed="L" n="0093b14"/>不生因因不生緣自性不生自性他性不生
<lb ed="L" n="0093b15"/>他性自性不生他性他性不生自性是故說
<pb ed="L" xml:id="L164.1668.0094a" n="0094a"/>
<lb ed="L" n="0094a01"/>一切諸法自性無生勝思惟梵天所問經云
<lb ed="L" n="0094a02"/>爾時普華菩薩語舍利弗汝入滅盡定能聽
<lb ed="L" n="0094a03"/>法耶答言善男子入滅盡定無有二行而能
<lb ed="L" n="0094a04"/>聽法也大德舍利弗汝信諸法皆是自性滅
<lb ed="L" n="0094a05"/>盡否答言如是諸法皆是自性滅盡之相我
<lb ed="L" n="0094a06"/>信是說普華曰若如是者則舍利弗常一切
<lb ed="L" n="0094a07"/>時不能聽法何以故以一切諸法常是自性
<lb ed="L" n="0094a08"/>滅盡相是以諸法本空但是緣起緣會則似
<lb ed="L" n="0094a09"/>有緣散則似無有無唯是因緣萬法本無生
<lb ed="L" n="0094a10"/>滅如真金隨工匠而器成即金體不變似虛
<lb ed="L" n="0094a11"/>谷任因緣而響發與法性無違如有頌云如
<lb ed="L" n="0094a12"/>人掘路土私人造為像愚人謂像生智者言
<lb ed="L" n="0094a13"/>路土後時官欲行還將像填路像本無生滅
<lb ed="L" n="0094a14"/>路亦非新故是知但是一土生滅唯是因緣
<lb ed="L" n="0094a15"/>例如一心萬法更無前後何者掘路成像時
<pb ed="L" xml:id="L164.1668.0094b" n="0094b"/>
<lb ed="L" n="0094b01"/>土亦不减壞像填路時土亦不增以不失本
<lb ed="L" n="0094b02"/>土故如成佛時心亦不增為凡時心亦不減
<lb ed="L" n="0094b03"/>以心隨緣時不失自性故又像生但是緣生
<lb ed="L" n="0094b04"/>像滅唯從緣滅像無自體故如成佛但是淨
<lb ed="L" n="0094b05"/>緣生為凡亦是染緣起凡聖本無生故是知
<lb ed="L" n="0094b06"/>萬法從緣皆無自性本未曾生今亦無滅如
<lb ed="L" n="0094b07"/>文殊師利觀幻頌云此會眾善事從本未曾
<lb ed="L" n="0094b08"/>為一切法亦然悉等於前際所以正作時無
<lb ed="L" n="0094b09"/>作以無作者故當為時不為以無自性故任
<lb ed="L" n="0094b10"/>從萬法縱橫常等未生之際假使羣生出沒
<lb ed="L" n="0094b11"/>不離無性之宗。</p><p xml:id="pL164p0094b1107" rend="inline">莊嚴菩提心經云佛言菩
<lb ed="L" n="0094b12"/>提心者非有非造離於文字菩提即是心心
<lb ed="L" n="0094b13"/>即是眾生若能如是解是名菩薩修菩提心
<lb ed="L" n="0094b14"/>是則心外無菩提何所求耶菩提外無心何
<lb ed="L" n="0094b15"/>所得耶如華嚴經云知一切法無相是相相
<pb ed="L" xml:id="L164.1668.0095a" n="0095a"/>
<lb ed="L" n="0095a01"/>是無相無分別是分別分別是無分別非有
<lb ed="L" n="0095a02"/>是有有是非有無作是作作是無作非說是
<lb ed="L" n="0095a03"/>說說是非說不可思議知心與菩提等知菩
<lb ed="L" n="0095a04"/>提與心等心及菩提與眾生等又頌云雖盡
<lb ed="L" n="0095a05"/>未來際徧遊諸佛剎不求此妙法終不成菩
<lb ed="L" n="0095a06"/>提故知心法妙故當體即是若向外遠求則
<lb ed="L" n="0095a07"/>失真道所以善財徧巡諸友不出娑羅之林
<lb ed="L" n="0095a08"/>慈氏受一生成佛之功不離一念無生性海。</p>
<lb ed="L" n="0095a09"/><p xml:id="pL164p0095a0901">問菩提之道不可圖度約一期方便寧無
<lb ed="L" n="0095a10"/>指示如何是菩提之相答若約究竟菩提體
<lb ed="L" n="0095a11"/>常冥寂如淨名經云寂滅是菩提離諸相故
<lb ed="L" n="0095a12"/>若以無相之相於方便門中不無顯示令初
<lb ed="L" n="0095a13"/>發菩提心人分明無惑故如先德云謂寂照
<lb ed="L" n="0095a14"/>無二為菩提相猶如明鏡無心為體鑒照為
<lb ed="L" n="0095a15"/>用合為其相亦即禪宗即體之用自知即用
<pb ed="L" xml:id="L164.1668.0095b" n="0095b"/>
<lb ed="L" n="0095b01"/>之體恒寂知寂不二為心之相又云理智相
<lb ed="L" n="0095b02"/>攝以離理無智離智無理如珠之明故以珠
<lb ed="L" n="0095b03"/>是體明是用用不離體體不離用明不離珠
<lb ed="L" n="0095b04"/>珠不離明故。</p><p xml:id="pL164p0095b0406" rend="inline">問即心成佛之宗曹谿正意
<lb ed="L" n="0095b05"/>見性達道之旨靈鷲本懷如今信不及人謂
<lb ed="L" n="0095b06"/>不現證古今悟者請垂指南答若親見無一
<lb ed="L" n="0095b07"/>人而非佛若不信無一佛而非人迷則常作
<lb ed="L" n="0095b08"/>佛之眾生悟則現證眾生之佛人佛不異妄
<lb ed="L" n="0095b09"/>見成差迷悟雖殊本性恒一。</p><p xml:id="pL164p0095b0912" rend="inline">故云了了識
<lb ed="L" n="0095b10"/>心惺惺見佛是佛是心是心是佛念念佛心
<lb ed="L" n="0095b11"/>心心念佛欲得早成戒心自律淨戒律心淨
<lb ed="L" n="0095b12"/>心即佛除此心王更無別佛欲求萬法莫染
<lb ed="L" n="0095b13"/>一物心性雖空含真體實入此法門端坐成
<lb ed="L" n="0095b14"/>佛如是則十方諸佛同一法身若欲念外施
<lb ed="L" n="0095b15"/>功心外求佛便落他境無有得時遂即前後
<pb ed="L" xml:id="L164.1668.0096a" n="0096a"/>
<lb ed="L" n="0096a01"/>情生凡聖緣起徒經時劫枉用功夫所以華
<lb ed="L" n="0096a02"/>嚴論云不如一念緣起無生超彼三乘權學
<lb ed="L" n="0096a03"/>等見。</p><p xml:id="pL164p0096a0303" rend="inline">華手經云一切法如即是如來如來
<lb ed="L" n="0096a04"/>即是一切法如心淨佛現則云佛來佛亦不
<lb ed="L" n="0096a05"/>來心垢不現即云佛去佛亦不去斯即來而
<lb ed="L" n="0096a06"/>非來去而非去佛既無來去心亦不生滅如
<lb ed="L" n="0096a07"/>是解者可見真佛矣故金剛經云若人言如
<lb ed="L" n="0096a08"/>來若來若去若坐若臥是人不解我所說義
<lb ed="L" n="0096a09"/>如來者無所從來亦無所去故名如來則知
<lb ed="L" n="0096a10"/>若人若法俱不出一如之道如是通達六根
<lb ed="L" n="0096a11"/>所對無非見自性如如佛矣此以不見為真
<lb ed="L" n="0096a12"/>見見實為真佛肇法師云佛者何也蓋窮理
<lb ed="L" n="0096a13"/>盡性大覺之稱也生法師云以見實為佛如
<lb ed="L" n="0096a14"/>是則亦名真見道亦名真供養問如何是真
<lb ed="L" n="0096a15"/>供養答契如理之心無見佛之想了自法身
<pb ed="L" xml:id="L164.1668.0096b" n="0096b"/>
<lb ed="L" n="0096b01"/>是真供養寶積經云真供養者無佛想無能
<lb ed="L" n="0096b02"/>見佛何况供養若供養佛當供養自身問自
<lb ed="L" n="0096b03"/>身如何供養答若捨<anchor xml:id="beg_19" type="cb-app"/>己<anchor xml:id="end_19"/>徇塵是名違背能廻
<lb ed="L" n="0096b04"/>光返照隨順真如境智冥合是真供養故維
<lb ed="L" n="0096b05"/>摩經云無前無後一時供養此是運無捨無
<lb ed="L" n="0096b06"/>得之意起一際平等之心則徧十方供養一
<lb ed="L" n="0096b07"/>切如來盡法界含靈一時受潤如是之供施
<lb ed="L" n="0096b08"/>莫大焉所以寶雨經云如理思惟即是供養
<lb ed="L" n="0096b09"/>一切如來問云何如理思惟答但一切不思
<lb ed="L" n="0096b10"/>惟是真思惟以頓悟一心無法可思量故是
<lb ed="L" n="0096b11"/>以十方諸佛證心成道故稱如理若了自心
<lb ed="L" n="0096b12"/>能順佛旨即是供養一切如來若不依此如
<lb ed="L" n="0096b13"/>理悟心能隨事施為心外見佛設經多劫皆
<lb ed="L" n="0096b14"/>不成真實供養為背諸佛指授故如華嚴經
<lb ed="L" n="0096b15"/>頌云設於念念中供養無量佛未知真實法
<pb ed="L" xml:id="L164.1668.0097a" n="0097a"/>
<lb ed="L" n="0097a01"/>不名為供養云何真實法所謂了心真如無
<lb ed="L" n="0097a02"/>生之旨故是以思益經問云誰能供養佛佛
<lb ed="L" n="0097a03"/>言能通達無生際者文殊般若經云佛問文
<lb ed="L" n="0097a04"/>殊汝云何供養佛答言世尊若幻人心數滅
<lb ed="L" n="0097a05"/>我則供養佛台教云供養佛者只是隨順佛
<lb ed="L" n="0097a06"/>語今順佛教修三觀心<note place="inline">空觀假觀中觀</note>即是供養佛
<lb ed="L" n="0097a07"/>為破五住得解脫故<note place="inline">欲愛住地色愛住地無色愛住地見一切住地
<lb ed="L" n="0097a08"/>無明住地</note>即供養法三諦理和<note place="inline">真諦俗諦第一義諦</note>即供養
<lb ed="L" n="0097a09"/>僧又眾行心資觀智心即供養佛觀智心開
<lb ed="L" n="0097a10"/>發境界即供養法境智心和即供養僧此是
<lb ed="L" n="0097a11"/>真實供養亦名法供養。</p><p xml:id="pL164p0097a1110" rend="inline">問豈無他助之力
<lb ed="L" n="0097a12"/>發自智照之心答無正無助非自非他若以
<lb ed="L" n="0097a13"/>智求智則成解解背圖宗若起照心照則立
<lb ed="L" n="0097a14"/>境隨照失旨皆是影事不契斯宗若了真心
<lb ed="L" n="0097a15"/>自然無心合道合道則言語道斷無心則境
<pb ed="L" xml:id="L164.1668.0097b" n="0097b"/>
<lb ed="L" n="0097b01"/>智俱閒。</p><p xml:id="pL164p0097b0104" rend="inline">所以祖師西來只為直示眾生令
<lb ed="L" n="0097b02"/>自知有頓入凡聖平等真原如勝天王般若
<lb ed="L" n="0097b03"/>經云菩薩摩訶薩行般若波羅密得心微細
<lb ed="L" n="0097b04"/>作是思惟世間熾然大火之聚所謂貪欲火
<lb ed="L" n="0097b05"/>瞋恚煙愚癡闇云何當令一切眾生皆得出
<lb ed="L" n="0097b06"/>離若能通達諸法平等名為出離如實知法
<lb ed="L" n="0097b07"/>猶如幻相善觀因緣而不分別是以若欲捨
<lb ed="L" n="0097b08"/>劣就勝厭異忻同欲令凡聖一倫垢淨平等
<lb ed="L" n="0097b09"/>者無有是處但明宗鏡萬法自齊即究竟出
<lb ed="L" n="0097b10"/>離三界火宅義亦是與諸子同住祕密藏義
<lb ed="L" n="0097b11"/>如云若夫以齊而齊不齊者未齊矣以齊而
<lb ed="L" n="0097b12"/>齊於齊者未齊焉余聞善齊天下者以不齊
<lb ed="L" n="0097b13"/>而齊天下者也何須夷嶽實淵然後方平續
<lb ed="L" n="0097b14"/>鳧截鶴於焉始等故知但了法法皆如自然
<lb ed="L" n="0097b15"/>平等則青松綠蕙不見短長鵬翥蜎飛自忘
<pb ed="L" xml:id="L164.1668.0098a" n="0098a"/>
<lb ed="L" n="0098a01"/>大小如肇論云是以經云諸法不異者豈曰
<lb ed="L" n="0098a02"/>續鳧截鶴夷嶽盈壑然後無異哉誠以不異
<lb ed="L" n="0098a03"/>於異故雖異而不異耳乃至經云般若與諸
<lb ed="L" n="0098a04"/>法亦不一相亦不異相信矣莊子南華經云
<lb ed="L" n="0098a05"/>長者不為有餘短者不為不足故鳧脛雖短
<lb ed="L" n="0098a06"/>續之則憂鶴脛雖長斷之則悲故性長非所
<lb ed="L" n="0098a07"/>斷性短非所續以明境智雖異而同不待同
<lb ed="L" n="0098a08"/>而後同也若能如上了達同異二門或諸佛
<lb ed="L" n="0098a09"/>出世不出世眾生可度不可度乃至有無高
<lb ed="L" n="0098a10"/>下皆絕疑矣若執同則滯寂若執異則兩分
<lb ed="L" n="0098a11"/>迷此同異二門皆智不自在金剛辯宗云以
<lb ed="L" n="0098a12"/>有鏡故男女之像於中現以有法身故而能
<lb ed="L" n="0098a13"/>處處應現往只緣鏡中本無像所以能現男
<lb ed="L" n="0098a14"/>女像佛身本無身所以能現一切身眾生機
<lb ed="L" n="0098a15"/>感無緣之慈任運能應若定有身即為所礙
<pb ed="L" xml:id="L164.1668.0098b" n="0098b"/>
<lb ed="L" n="0098b01"/>肇論云佛非天非人而能天能人耳故一切
<lb ed="L" n="0098b02"/>菩薩皆以無所得為方便能入無量無邊塵
<lb ed="L" n="0098b03"/>勞幻網以心外無法故方成無所得慧若心
<lb ed="L" n="0098b04"/>外有一毫所得云何成無緣之慈同體之化
<lb ed="L" n="0098b05"/>以宗鏡明故能廣照世間觀生也如石女之
<lb ed="L" n="0098b06"/>懷兒觀住也若陽燄之飜浪觀異也同浮雲
<lb ed="L" n="0098b07"/>之萬變觀死也猶狂華之謝空是以深達無
<lb ed="L" n="0098b08"/>生知皆無我空生空滅幻墜幻昇愍彼愚迷
<lb ed="L" n="0098b09"/>盲無慧目遂乃發無能作之智照開無所捨
<lb ed="L" n="0098b10"/>之檀門秉自性空之戒心具無所起之精進
<lb ed="L" n="0098b11"/>圓無所傷之法忍修無所住之禪門了無身
<lb ed="L" n="0098b12"/>而相好莊嚴達無說而縱橫辯說遊戲性空
<lb ed="L" n="0098b13"/>之世界建立水月之道場陳列如幻之供門
<lb ed="L" n="0098b14"/>供養影響之善逝徧習空華之萬行施為谷
<lb ed="L" n="0098b15"/>響之度門降伏鏡像之魔軍大作夢中之佛
<pb ed="L" xml:id="L164.1668.0099a" n="0099a"/>
<lb ed="L" n="0099a01"/>事廣度如化之含識同證寂滅之菩提問絕
<lb ed="L" n="0099a02"/>待真心本無名相云何成佛又作異生若云
<lb ed="L" n="0099a03"/>隨順世法立此假名又因何法而得成立答
<lb ed="L" n="0099a04"/>實際理中本無凡聖可得以一切眾生迷無
<lb ed="L" n="0099a05"/>性理以無性故不覺起妄於真空中妄立名
<lb ed="L" n="0099a06"/>相故名為凡了名相空復稱為聖凡聖之號
<lb ed="L" n="0099a07"/>因五法成猶如幻化名相非真且如幻以術
<lb ed="L" n="0099a08"/>成形因業有術業俱假形幻同空但有迷悟
<lb ed="L" n="0099a09"/>之名本無凡聖之體五法者瑜伽論云一名
<lb ed="L" n="0099a10"/>二相三妄想四正智五真如古釋云名相妄
<lb ed="L" n="0099a11"/>想三法成凡正智真如成聖凡夫心惑不達
<lb ed="L" n="0099a12"/>名相空故妄計為有迷有不空名之為妄從
<lb ed="L" n="0099a13"/>妄起心名之為想正智者覺知名相本來空
<lb ed="L" n="0099a14"/>寂以知空故妄想自息息妄歸真顯理分明
<lb ed="L" n="0099a15"/>正智現前不立名相故名正智即此正智心
<pb ed="L" xml:id="L164.1668.0099b" n="0099b"/>
<lb ed="L" n="0099b01"/>性真故即名真如故知但是一法無中執有
<lb ed="L" n="0099b02"/>成凡達有本空成聖不唯五法乃至恒沙義
<lb ed="L" n="0099b03"/>出無邊理恒一道此唯心之道即是如來行
<lb ed="L" n="0099b04"/>處步步履法空故亦是摩訶衍處念念無所
<lb ed="L" n="0099b05"/>得故如持世經云一切法是如來行處如來
<lb ed="L" n="0099b06"/>行處是無行處故知若了人法二空見真唯
<lb ed="L" n="0099b07"/>識性即常在三昧住真法界矣。</p>
<lb ed="L" n="0099b08"/>
<lb ed="L" n="0099b09"/>
<lb ed="L" n="0099b10"/><cb:juan fun="close" n="6"><cb:jhead>御錄宗鏡大綱卷六</cb:jhead></cb:juan>
<lb ed="L" n="0099b11"/><cb:div type="w"><head>音釋</head>
<lb ed="L" n="0099b12"/><cb:div type="note"><entry><form>鳧</form><cb:def><p xml:id="pL164p0099b1202" rend="margin-left:1em;inline"><note place="inline">音符水鳥</note>。</p></cb:def></entry><entry cb:place="inline"><form>蕙</form><cb:def><p xml:id="pL164p0099b1207" rend="margin-left:1em;inline"><note place="inline">胡桂切香草</note>。</p></cb:def></entry><entry cb:place="inline"><form>鵬</form><cb:def><p xml:id="pL164p0099b1213" rend="margin-left:1em;inline"><note place="inline">音彭大鵬</note>。</p></cb:def></entry><entry cb:place="inline"><form>翥</form><cb:def><p xml:id="pL164p0099b1218" rend="margin-left:1em;inline"><note place="inline">陟盧切飛舉也</note>。</p></cb:def></entry><entry cb:place="inline"><form>蜎</form><cb:def><p xml:id="pL164p0099b1225" rend="margin-left:1em;inline"><note place="inline">烏員
<lb ed="L" n="0099b13"/>切</note>。</p></cb:def></entry><entry cb:place="inline"><form>脛</form><cb:def><p xml:id="pL164p0099b1303" rend="margin-left:1em;inline"><note place="inline">形去聲<term rend="no_nor">脚</term>脛</note>。</p></cb:def></entry></cb:div></cb:div>
</cb:div></body>
<back>
<cb:div type="apparatus">
<head>校勘記</head>
<p>
<choice cb:resp="#resp1" cb:from="#beg_16" cb:to="#end_16"><corr>己</corr><sic>巳</sic></choice>
<choice cb:resp="#resp1" cb:from="#beg_17" cb:to="#end_17"><corr>己</corr><sic>巳</sic></choice>
<choice cb:resp="#resp1" cb:from="#beg_18" cb:to="#end_18"><corr>已</corr><sic>巳</sic></choice>
<choice cb:resp="#resp1" cb:from="#beg_19" cb:to="#end_19"><corr>己</corr><sic>巳</sic></choice>
</p>
</cb:div>
</back></text></TEI>