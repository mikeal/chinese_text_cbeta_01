<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="J26nB187">
<teiHeader>
<fileDesc>
		<titleStmt>
			<title>Jiaxing Canon, Electronic version, No. B187 天岸昇禪師語錄</title>
			<author>清 昇說　元玉等記錄</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.13 $<date>$Date: 2012/06/27 08:13:33 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
	</editionStmt>
	<extent>20卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/06/27 08:13:33 $</date>
	</publicationStmt>
	<sourceDesc>
		<bibl>Jiaxing Canon Vol. 26, No. B187 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Input by CBETA(first version), Input by CBETA(second version)</p>
		<p xml:lang="zh" cb:type="ly">CBETA 人工輸入（版本一），CBETA 人工輸入（版本二）</p>
	</projectDesc>
<charDecl>
<char xml:id="CB01334">
	<charName>CBETA CHARACTER CB01334</charName>
	<charProp>
		<localName>composition</localName>
		<value>[怡-台+羅]</value>
	</charProp>
	<mapping type="unicode">U+39AC</mapping>
	<mapping cb:dec="984374" type="PUA">U+F0536</mapping>
</char>
<char xml:id="CB21109">
	<charName>CBETA CHARACTER CB21109</charName>
	<charProp>
		<localName>composition</localName>
		<value>[火*(敝-ㄆ)]</value>
	</charProp>
	<mapping type="unicode">U+24264</mapping>
	<mapping cb:dec="1004149" type="PUA">U+F5275</mapping>
</char>
</charDecl>
</encodingDesc>
<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2008-09-18T16:13:38">Zhou Bang-Xin (ed.) Created initial TEI XML version with BASICX.BAT</change>

</revisionDesc>
</teiHeader>
<text><body>
<cb:mulu type="其他" level="1">再住青州法慶禪寺語錄</cb:mulu><cb:div type="other">
<pb ed="J" xml:id="J26.B187.0701a" n="0701a"/>
<lb ed="J" n="0701a01"/><milestone unit="juan" n="10"/><cb:mulu type="卷" n="10"></cb:mulu><cb:juan fun="open" n="10"><cb:jhead>天岸昇禪師語錄卷第十</cb:jhead></cb:juan>
<lb ed="J" n="0701a02"/><byline cb:type="other">侍者一誠記錄</byline>
<lb ed="J" n="0701a03"/><p cb:type="head1" xml:id="pJ26p0701a0301">再住青州法慶禪寺語錄</p>
<lb ed="J" n="0701a04"/><p xml:id="pJ26p0701a0401">立春。上堂。春山明春水生。春樹深春鳥鳴。春雲輕春
<lb ed="J" n="0701a05"/>艸青。春僧俜。拄杖子道。前面說的都是好春。衲僧如
<lb ed="J" n="0701a06"/>何說箇俜字。漆桶光生全不見。試問君家俜不俜。</p>
<lb ed="J" n="0701a07"/><p xml:id="pJ26p0701a0701">晚參。昨晚直歲向山僧道。稟白和尚明日上山拽碑。
<lb ed="J" n="0701a08"/>山僧道。用牛駕車可乎。曰。不可。牛力雖大不知進退。
<lb ed="J" n="0701a09"/>不識轉移。山僧道。用工人可乎。曰。不可。人工雖眾用
<lb ed="J" n="0701a10"/>力不齊。多費周摺。山僧道。用寺中僧眾可乎。曰。可。眾
<lb ed="J" n="0701a11"/>僧人齊力齊心齊手眼齊。利便十分。輕快十分。最省
<lb ed="J" n="0701a12"/>心力。普告現前大眾。要知此事亦如上山拽石一般。
<lb ed="J" n="0701a13"/>人齊力齊心齊手眼齊。自然容易成辦。有般漢雖具
<lb ed="J" n="0701a14"/>信根。死守善道。往往墮阬落塹。有般漢當斷不斷。半
<lb ed="J" n="0701a15"/>青半黃。往往中路浮沈。若是伶俐漢一撥便轉。發大
<lb ed="J" n="0701a16"/>勇猛。覿體承當。說甚千鈞萬鈞一肩荷負。自然直到
<lb ed="J" n="0701a17"/>家也。到家後如何。各各歸堂喫茶。</p>
<lb ed="J" n="0701a18"/><p xml:id="pJ26p0701a1801">除夕。小參。臘盡則春回。歲盡則年回。夜盡則晝回。暗
<lb ed="J" n="0701a19"/>盡則明回。唯有衲僧無明無暗。無晝無夜。無年無歲。
<lb ed="J" n="0701a20"/>無冬無春。無休無歇。水浸石頭。拄杖子道。自是長老
<lb ed="J" n="0701a21"/>鈍置諸人。目今江南比丘比丘尼。優婆塞優婆夷。箇
<lb ed="J" n="0701a22"/>箇成佛。若村若巷。若市若廛。盡是紅衣白拂。唯有法
<lb ed="J" n="0701a23"/>慶門下如癡如兀。年尾年頭從不見箇東瓜印子。又
<lb ed="J" n="0701a24"/>不見箇手卷如意。古廟香爐冷湫湫地。夫復何尤。乃
<lb ed="J" n="0701a25"/>呵呵大笑云。拄杖子。你是山東人。好說山東話。長老
<lb ed="J" n="0701a26"/>是江南人。卻知江南事。江南有太湖石。崑山石。茅山
<lb ed="J" n="0701a27"/>石。青田石。大松石。楚石。凍石。皆石之似玉而非玉也。
<lb ed="J" n="0701a28"/>好事者衣之以錦。文之以繡。貴買賤賣只圖熱鬧門
<lb ed="J" n="0701a29"/>庭。父教子承。那管金沙混濫。遂致家珍戶惜。盡是一
<lb ed="J" n="0701a30"/>等石頭。若論希世之珍實所未見。畢竟如何是希世
<pb ed="J" xml:id="J26.B187.0701b" n="0701b"/>
<lb ed="J" n="0701b01"/>之珍。乃鞠躬云。來朝更獻楚王看。</p>
<lb ed="J" n="0701b02"/><p xml:id="pJ26p0701b0201">元旦。上堂。天無私蓋地。無私載泰山。為屏黃河。為帶
<lb ed="J" n="0701b03"/>鸑鷟鳳凰麒麟獬豸。物阜民康。君臣交泰。恭惟兩序。
<lb ed="J" n="0701b04"/>頭首知事。安泰貍奴白牯。安泰燈籠。安泰露柱。安泰
<lb ed="J" n="0701b05"/>拄杖子。安泰長老。聻借婆衫子拜婆年。我為法王法
<lb ed="J" n="0701b06"/>自在。</p>
<lb ed="J" n="0701b07"/><p xml:id="pJ26p0701b0701">燈夜。晚參。百千萬人仰面看月而不見真月。百千萬
<lb ed="J" n="0701b08"/>人對面看燈而不識慧燈。有般漢便道。見月是月。見
<lb ed="J" n="0701b09"/>燈是燈時如何。山僧道。錯。又有道。見月不是月。見燈
<lb ed="J" n="0701b10"/>不是燈時如何。山僧道。錯者兩錯。百千萬人透不過。
<lb ed="J" n="0701b11"/>透得過。更與烏藤三十箇。</p>
<lb ed="J" n="0701b12"/><p xml:id="pJ26p0701b1201">晚參。一冬以來搬木運石。冒雪披霜。肩星蹋月。長老
<lb ed="J" n="0701b13"/>無情。叫罵終日。佛道祖風。全無巴鼻。來朝解制奔南
<lb ed="J" n="0701b14"/>走北。有問如何。但恁麼說。</p>
<lb ed="J" n="0701b15"/><p xml:id="pJ26p0701b1501">上堂。問。九旬以內即不問。九旬以外時如何。師云。大
<lb ed="J" n="0701b16"/>似不曾到法慶。進云。行到水窮處坐看雲起時。師云。
<lb ed="J" n="0701b17"/>三歲孩兒學老成。進云。東君昨夜傳消息。綻出紅梅
<lb ed="J" n="0701b18"/>第一枝。師云。摘葉尋枝漢。知客問。大學言善中庸言
<lb ed="J" n="0701b19"/>中。中則不問如何是善。師云。門外讀書人到來。進云。
<lb ed="J" n="0701b20"/>畢竟善歸何處。師云。好生待客。問。但有言說都無實
<lb ed="J" n="0701b21"/>義。如何是實義。師云。你是安丘人。仍回安丘去。進云。
<lb ed="J" n="0701b22"/>三心不可得。如何得見我的真心。師豎拂子云。吾無
<lb ed="J" n="0701b23"/>隱乎爾。進云。世間多少參求者。錯過當陽第一機。師
<lb ed="J" n="0701b24"/>云。後生可畏。問。如何是三車。師云。窺基法師。進云。如
<lb ed="J" n="0701b25"/>何是西來的的大意。師云。達磨初祖。進云。一口氣不
<lb ed="J" n="0701b26"/>來向甚麼處安身立命。師云。觀音勢至。乃云。南嶽天
<lb ed="J" n="0701b27"/>台動經萬里。青山白雲腳頭腳底。杜宇一聲聲。啼入
<lb ed="J" n="0701b28"/>深華裏。叫休不肯休。飛錫雲端起。好回頭。頻記取。青
<lb ed="J" n="0701b29"/>州布衫重七斤。莫教打溼水雲裏。</p>
<lb ed="J" n="0701b30"/><p xml:id="pJ26p0701b3001">上堂。問。一言之下心地開通。如何是一言。師云。鐵壁。
<pb ed="J" xml:id="J26.B187.0701c" n="0701c"/>
<lb ed="J" n="0701c01"/>進云。如何得心地開通。師云。透過鐵壁。進云。知心是
<lb ed="J" n="0701c02"/>佛定當作佛時如何。師云。凡夫見解。進云。坐斷凡聖
<lb ed="J" n="0701c03"/>時如何。師云。百尺竿頭重進步。問。擊鼓陞堂即不問。
<lb ed="J" n="0701c04"/>臨筵酬唱是如何。師云。獼猴入道場。進云。現前一眾
<lb ed="J" n="0701c05"/>歡騰。請法得何果報。師云。箇箇成佛。進云。因甚趙州
<lb ed="J" n="0701c06"/>又道佛之一字吾不喜聞。師云。那箇男兒是丈夫。進
<lb ed="J" n="0701c07"/>云。萬古碧潭空界月。再三撈摝始應知。師云。三生六
<lb ed="J" n="0701c08"/>十劫。乃云。二月春將半。歡呼同賞翫。馬嘶芳艸地。人
<lb ed="J" n="0701c09"/>醉杏華天。惟有還朗二禪者。領濱州善信到寺請法。
<lb ed="J" n="0701c10"/>古德道。作有義事是省悟心。現前一眾。僧也省悟。俗
<lb ed="J" n="0701c11"/>也省悟。聖也省悟。凡也省悟。智也省悟。愚也省悟。還
<lb ed="J" n="0701c12"/>有未省悟者麼。處處綠楊堪繫馬。家家門首透長安。</p>
<lb ed="J" n="0701c13"/><p xml:id="pJ26p0701c1301">晚參。昨日山僧登雲門絕頂。見陳摶憨眠石洞。以德
<lb ed="J" n="0701c14"/>山棒棒之不醒。用臨濟喝喝之不醒。乃至拳打腳踢。
<lb ed="J" n="0701c15"/>依然不醒。遂命侍者用長撚一條探渠鼻孔。不覺噴
<lb ed="J" n="0701c16"/>涕一聲。撐眉豎目云。太多事生。山僧與它劈面一掌
<lb ed="J" n="0701c17"/>道。你多我多。陳摶無語。今日舉似大眾。若有人下得
<lb ed="J" n="0701c18"/>一轉語。許你平步青霄。若下不得。饒君立地惺惺。它
<lb ed="J" n="0701c19"/>時後日有人瞞你去在。</p>
<lb ed="J" n="0701c20"/><p xml:id="pJ26p0701c2001">說戒。上堂。懷我好音。食我桑黮。披我法服。入我戶門。
<lb ed="J" n="0701c21"/>既入我門。須登我堂。既登我堂。須入我室。作麼生是
<lb ed="J" n="0701c22"/>我室中事。向下文長付在來日。</p>
<lb ed="J" n="0701c23"/><p xml:id="pJ26p0701c2301">佛誕。上堂。幽鳥語喃喃。辭雲入亂峰。我行荒艸裏。君
<lb ed="J" n="0701c24"/>又入深村。現成公案悉達雲門。試問諸人。誰賓誰主。
<lb ed="J" n="0701c25"/>誰疏誰親。會得釋迦出世。不會彌勒下生。</p>
<lb ed="J" n="0701c26"/><p xml:id="pJ26p0701c2601">結夏。小參。我觀三千大千世界如一微塵。許汝等諸
<lb ed="J" n="0701c27"/>人行在裏許。住在裏許。坐在裏許。臥在裏許。若有一
<lb ed="J" n="0701c28"/>人跨出門限。不在裏許者。許它是長老同參西天此
<lb ed="J" n="0701c29"/>土。每逢夏日禁足安居。一千五百修寂滅定。大似虛
<lb ed="J" n="0701c30"/>空釘橛。法慶忍俊不禁。欲為諸方拔去此橛。叵耐旋
<pb ed="J" xml:id="J26.B187.0702a" n="0702a"/>
<lb ed="J" n="0702a01"/>拔旋釘。旋釘旋拔。勞而無功。眾寡不敵。還有與長老
<lb ed="J" n="0702a02"/>同時出手者麼。路遙知馬力。日久見人心。</p>
<lb ed="J" n="0702a03"/><p xml:id="pJ26p0702a0301">祈雨。上堂。大旱銷金爍石。直得土焦泉竭。枯苗半死
<lb ed="J" n="0702a04"/>半生。農夫抱頭飲泣。張法官。李道士。高叫救苦天尊。
<lb ed="J" n="0702a05"/>打破鐺鼓鐃鈸。燒百道靈符。弄千般咒術。伎倆<anchor xml:id="beg_4d" type="cb-app"/>已<anchor xml:id="end_4d"/>窮。
<lb ed="J" n="0702a06"/>全無涓滴。法慶略為助力。咄嗟乖龍。頑邪墯邪。聾邪
<lb ed="J" n="0702a07"/>瞽邪。拈拄杖云。德山和尚來也。急急如律令。敕擿拄
<lb ed="J" n="0702a08"/>杖。下座。</p>
<lb ed="J" n="0702a09"/><p xml:id="pJ26p0702a0901">晚參。無門之門如何得入。瑞維那云用入作麼。師叱
<lb ed="J" n="0702a10"/>之。復顧眾云。還有道得者麼。眾無語。乃云。良哉觀世
<lb ed="J" n="0702a11"/>音。全身入荒艸。</p>
<lb ed="J" n="0702a12"/><p xml:id="pJ26p0702a1201">晚參。太陽門下日日三秋明月。堂前時時九夏大小。
<lb ed="J" n="0702a13"/>古人自生怪誕。法慶寒但寒。熱但熱。有甚麼過。今朝
<lb ed="J" n="0702a14"/>正是初伏。夾背汗流。久立空疏。各各歸堂喫茶。</p>
<lb ed="J" n="0702a15"/><p xml:id="pJ26p0702a1501">化士化鍋回上堂。止止不須說我法玅難思。是增上
<lb ed="J" n="0702a16"/>慢。人聞必不敬信。大小釋迦老子口門太窄。法慶門
<lb ed="J" n="0702a17"/>下鍋是鐵做。飯是米做。長老是男子做。若信得及便
<lb ed="J" n="0702a18"/>能攪長河為酥酪。變大地作黃金。若信不及冷眼看
<lb ed="J" n="0702a19"/>它人富貴。等閒無奈襆頭何。</p>
<lb ed="J" n="0702a20"/><p xml:id="pJ26p0702a2001">啟建萬佛道場。督府將軍請上堂。問。畫龍似龍。畫鳳
<lb ed="J" n="0702a21"/>似鳳。設遇無面目漢作麼生畫。師云。不用起模畫樣。
<lb ed="J" n="0702a22"/>進云。碧天明皎潔。皓月映寒潭。人人鼻孔撩天。箇箇
<lb ed="J" n="0702a23"/>腳跟點地。因甚瞿曇說三乘法。師云。莫謗瞿曇好。如
<lb ed="J" n="0702a24"/>何是上乘。師云。向下看。如何是中乘。師云。兩頭看。如
<lb ed="J" n="0702a25"/>何是下乘。師云。向上看。進云。佛祖家風衲僧巴鼻。還
<lb ed="J" n="0702a26"/>是放行。是把住是。師云。俱不是。進云。不放不把又作
<lb ed="J" n="0702a27"/>麼生。師云。立地死漢。乃豎拂子云。百億須彌盧。無邊
<lb ed="J" n="0702a28"/>佛國土。俱在一豪端。諸仁齊著眼。著眼親諸佛現。或
<lb ed="J" n="0702a29"/>現丈夫身。或現滿月身。或現威德自在身。或現相好
<lb ed="J" n="0702a30"/>身。或現大梵身。或現人王身。或現宰官身。或現天大
<pb ed="J" xml:id="J26.B187.0702b" n="0702b"/>
<lb ed="J" n="0702b01"/>將軍身。或現比丘身。或現比丘尼身。或現優婆塞優
<lb ed="J" n="0702b02"/>婆夷身。如雲如蓋。逼塞虛空。發耀舒光。降臨法會。但
<lb ed="J" n="0702b03"/>于其中覓一同相不可得。覓一異相不可得。覓一不
<lb ed="J" n="0702b04"/>同不異相不可得。覓一亦同亦異相不可得。以一統
<lb ed="J" n="0702b05"/>萬。覓一不可得。攝萬皈一。覓萬不可得。祖師道不著。
<lb ed="J" n="0702b06"/>佛求不著。法求不著。僧求作如是禮是名真禮。作如
<lb ed="J" n="0702b07"/>是見是名正見。以此而懺罪無罪不懺。以此而祈福
<lb ed="J" n="0702b08"/>無福不臻。以此而利人天無一人天不利。以此而度
<lb ed="J" n="0702b09"/>幽冥無一幽冥不度。佛事門中。奇特中奇特。殊勝中
<lb ed="J" n="0702b10"/>殊勝。然到衲僧門下。未點頭在何故。直蹋毗盧頂上
<lb ed="J" n="0702b11"/>行。將軍自有嘉聲在。</p>
<lb ed="J" n="0702b12"/><p xml:id="pJ26p0702b1201">上堂。財法二施等無差別。莫是居士施的是財。山僧
<lb ed="J" n="0702b13"/>說的是法。如是謂之財施法施兩無差別。可謂差之
<lb ed="J" n="0702b14"/>毫釐。謬以千里。殊不知居士所陳供養。茶裏飯裏麵
<lb ed="J" n="0702b15"/>裏果子裏蔬菜裏。無不顯大神通。具大妙用。一一為
<lb ed="J" n="0702b16"/>諸人發上上機。自是諸人沿家覓佛。舍近而求諸遠。
<lb ed="J" n="0702b17"/>諸人要識諸佛。但識自己。若識自己。便同諸佛。作麼
<lb ed="J" n="0702b18"/>生是。諸仁自己日日香華夜夜燈。供養十方無量佛。
<lb ed="J" n="0702b19"/>中秋。上堂。我法平等無有高下。譬如雲中秋月光輝
<lb ed="J" n="0702b20"/>皎潔。遍炤三千大千世界。除暗室盲人。阿誰不知。阿
<lb ed="J" n="0702b21"/>誰不見。審如是則靈山話。曹谿指大似掉棒打月。經
<lb ed="J" n="0702b22"/>歸藏禪歸海。正是水中撈月。攔胸蹋倒。拂袖便行也。
<lb ed="J" n="0702b23"/>是影中弄月。諸人要見真月麼。秋風颯颯。秋雲漠漠。
<lb ed="J" n="0702b24"/>秋雨濛濛。秋光濯濯。卻勝長沙老大蟲。暗裏輸人者
<lb ed="J" n="0702b25"/>一著。</p>
<lb ed="J" n="0702b26"/><p xml:id="pJ26p0702b2601">本空大威二闍黎領眾菴主請上堂。若人能識本來。
<lb ed="J" n="0702b27"/>空具足威光大無比。若識威光大無比。自知法法本
<lb ed="J" n="0702b28"/>來空。果能如是。方可饑來喫飯。困來打眠。或住叢林。
<lb ed="J" n="0702b29"/>或居精舍。或遊城市。或臥林泉。放曠隨緣。得心自在。
<lb ed="J" n="0702b30"/>其或未然。菴內人因甚不知菴外事。參。</p>
<pb ed="J" xml:id="J26.B187.0702c" n="0702c"/>
<lb ed="J" n="0702c01"/><p xml:id="pJ26p0702c0101">滿散上堂。問。五旬期滿。佛事<anchor xml:id="beg_4e" type="cb-app"/>已<anchor xml:id="end_4e"/>周。祇如教外別傳如
<lb ed="J" n="0702c02"/>何指示。師云。達磨打落當門齒。進云。世尊譚經三百
<lb ed="J" n="0702c03"/>餘。會說法四十九年。臨末梢頭拈華示眾。又且如何。
<lb ed="J" n="0702c04"/>師云。顯發當陽第一機。進云。恁麼則昔日世尊今日
<lb ed="J" n="0702c05"/>和尚也。師云。我與你有甚冤讎。問。嚫下甘贄收放且
<lb ed="J" n="0702c06"/>自由它。齋設檀那。和尚如何慶讚。師云。一飽便休。進
<lb ed="J" n="0702c07"/>云。恁麼則道出平常。師云。你還識飢飽也未。進云。如
<lb ed="J" n="0702c08"/>何是圓滿一句。師云。菩提薩婆訶。乃云。四十九日前
<lb ed="J" n="0702c09"/>諸佛本不曾來。四十九日後諸佛本不曾去。正當四
<lb ed="J" n="0702c10"/>十九日。豎拂子云。百千諸佛盡在者裏。不見善財參
<lb ed="J" n="0702c11"/>彌勒。彈指閣門開。入<anchor xml:id="beg_4f" type="cb-app"/>已<anchor xml:id="end_4f"/>還復閟。善財於中遍禮諸佛。
<lb ed="J" n="0702c12"/>作種種佛事。末後抬頭許多境界全無消息。善財於
<lb ed="J" n="0702c13"/>此證如幻法門。諸仁者人人彌勒。箇箇善財。四十九
<lb ed="J" n="0702c14"/>日道場<anchor xml:id="beg_50" type="cb-app"/>已<anchor xml:id="end_50"/>畢。證何法門。得何三昧。一一分明。海東親
<lb ed="J" n="0702c15"/>見文殊。若未然者。普賢菩薩騎白象。入諸人眼裏。說
<lb ed="J" n="0702c16"/>普門行願去也。諦聽諦聽。卓拄杖。下座。</p>
<lb ed="J" n="0702c17"/><p xml:id="pJ26p0702c1701">晚參。今朝十月十四。大眾普皆會集。有從各省來的。
<lb ed="J" n="0702c18"/>有從各府來的。有從各州縣來的。有從城市來的。有
<lb ed="J" n="0702c19"/>從村落來的。未到法慶門下。所聞不同。所見各異。及
<lb ed="J" n="0702c20"/>乎來到寺前。進山門入佛殿。到法堂。見長老。所見既
<lb ed="J" n="0702c21"/>同。所聞不異。可謂親到寶山。莫教辜負。不辜負出海
<lb ed="J" n="0702c22"/>銀蟾正當戶。</p>
<lb ed="J" n="0702c23"/><p xml:id="pJ26p0702c2301">結冬。晚參。嘗見諸方牧牛者矣。其不善牧者置之穢
<lb ed="J" n="0702c24"/>地。飲以毒泉。飼以惡艸。瞎其眼目者有矣。損其皮毛
<lb ed="J" n="0702c25"/>者有矣。破其蹄角者有矣。壞其心肺者有矣。其善牧
<lb ed="J" n="0702c26"/>者置之淨地。飲以良泉。飼以美艸。然惟恐其牛之不
<lb ed="J" n="0702c27"/>俊也。勤與多與。翻致宿食未消。展轉成疾。牛中復有
<lb ed="J" n="0702c28"/>一種頑皮癡骨。水艸現前。全然不顧。其牧者生按其
<lb ed="J" n="0702c29"/>頭。強項直頸瞪目仰視。凡此皆非善牧者也。法慶門
<lb ed="J" n="0702c30"/>下也有一群乳牯養牧不用別法。但設一欄圈。盡教
<pb ed="J" xml:id="J26.B187.0703a" n="0703a"/>
<lb ed="J" n="0703a01"/>安置其中。斷其水艸。加之鞭箠。務令絕後再穌。方與
<lb ed="J" n="0703a02"/>本分艸料。黃河二千年一度清。還丹九轉點鐵成金。
<lb ed="J" n="0703a03"/>牛乎牛乎。其毋負予之婆心。</p>
<lb ed="J" n="0703a04"/><p xml:id="pJ26p0703a0401">上堂。問。出門便是艸。觀音何處討。長期短期拈向一
<lb ed="J" n="0703a05"/>邊。應節及時請師便道。師云。連日都寺事繁。進云。既
<lb ed="J" n="0703a06"/>為佛子。當報佛恩。敢問佛有何恩可報。師云。迢迢客
<lb ed="J" n="0703a07"/>路喚歸人。進云。恁麼則恩大難酬去也。師云。知即得。
<lb ed="J" n="0703a08"/>問。結制安居即不問。大眾臨筵事若何。師云。隨願皆
<lb ed="J" n="0703a09"/>飽滿。進云。恁麼則學道如稱稱物一般。師云。你未識
<lb ed="J" n="0703a10"/>定盤星在。乃云。嬾對人鼓粥飯。青州布衫通身破綻
<lb ed="J" n="0703a11"/>久矣。置之高閣閒房。免被傍人起模畫樣。無端挨逼。
<lb ed="J" n="0703a12"/>將來依舊出呈醜相卻也相像。相像箇甚麼。一像庭
<lb ed="J" n="0703a13"/>前風裏破芭蕉。落落零零全無背向。</p>
<lb ed="J" n="0703a14"/><p xml:id="pJ26p0703a1401">晚參。千尋峭壁無你攀援處。萬仞縣崖無你措足處。
<lb ed="J" n="0703a15"/>饒是插翅錦鱗。摩騰霄漢。且教按下雲頭。況乎眼目
<lb ed="J" n="0703a16"/>定動之流。直須向獨木橋上熟睡一回始得。</p>
<lb ed="J" n="0703a17"/><p xml:id="pJ26p0703a1701">晚參。舉目看著。舉口道著。舉手摸著。舉步蹋著。德山
<lb ed="J" n="0703a18"/>棒打石人頭。臨濟小廝得半杓。</p>
<lb ed="J" n="0703a19"/><p xml:id="pJ26p0703a1901">晚參。東廊下也喝。西廊下也喝。喝到三十三天帝釋
<lb ed="J" n="0703a20"/>天夢中驚起。戴上襆頭。拱著拄笏。直至善法堂中擊
<lb ed="J" n="0703a21"/>動天鼓。集諸天子而告之曰。下方何等世界有佛出
<lb ed="J" n="0703a22"/>世。或是諸大知識登壇豎義。棒喝交加。雷轟電掣。我
<lb ed="J" n="0703a23"/>等天子當持香華往修供養。及乎天眼遙觀。卻是法
<lb ed="J" n="0703a24"/>慶寺中香客。一群驢子叫。帝釋懡<g ref="#CB01334">㦬</g>而退。卻笑帝釋
<lb ed="J" n="0703a25"/>好箇因緣。當面錯失。何也。驢子叫。祖師喝。仔細看來
<lb ed="J" n="0703a26"/>何差別。眼裏無筋耳中有屑。咄咄圓通門啟。各各端
<lb ed="J" n="0703a27"/>的。</p>
<lb ed="J" n="0703a28"/><p xml:id="pJ26p0703a2801">晚參。往時多與諸人說話。今歲多病少與諸人說話。
<lb ed="J" n="0703a29"/>且道多說的是。少說的是。多說少說總沒交涉。何也。
<lb ed="J" n="0703a30"/>將軍不下馬。各自奔前程。</p>
<pb ed="J" xml:id="J26.B187.0703b" n="0703b"/>
<lb ed="J" n="0703b01"/><p xml:id="pJ26p0703b0101">上堂。朔風凜凜。寒月絲絲。刀鎗遍地。燕雀癡癡。兵法
<lb ed="J" n="0703b02"/>不曰置之死地而後生。置之危地而後安。法慶今日
<lb ed="J" n="0703b03"/>作背水陣去也。</p>
<lb ed="J" n="0703b04"/><p xml:id="pJ26p0703b0401">上堂。有相身中無相身。現前四大五蘊是有相身。那
<lb ed="J" n="0703b05"/>箇是無相身。乃喝云。有眼如盲。有耳如聾。</p>
<lb ed="J" n="0703b06"/><p xml:id="pJ26p0703b0601">上堂。佛法大有。只是牙痛。大小古人因有佛法是以
<lb ed="J" n="0703b07"/>成病。山僧佛法全無。只是牙痛。大小法慶因無佛法
<lb ed="J" n="0703b08"/>是以成病。大眾有佛法也成病。無佛法也成病。畢竟
<lb ed="J" n="0703b09"/>如何。今日牙痛不能為汝說。異日與你說罷。</p>
<lb ed="J" n="0703b10"/><p xml:id="pJ26p0703b1001">晚參。昨日靈石從南方來。說南方年歲甚豐。只是叢
<lb ed="J" n="0703b11"/>林澹薄。山僧道。叢林澹薄也是常事。只恐人心澹薄
<lb ed="J" n="0703b12"/>便不堪也。今歲山東年歲雖不甚豐。常住費用卻不
<lb ed="J" n="0703b13"/>缺乏。只是汝等不能用心辦道。與南方叢席相去者
<lb ed="J" n="0703b14"/>幾希矣。儒者道登東山而小魯。登泰山而小天下。汝
<lb ed="J" n="0703b15"/>等皆是泰山頂上行的。大開眼睛。看腳下是何物。</p>
<lb ed="J" n="0703b16"/><p xml:id="pJ26p0703b1601">至節。小參。山僧久病。忘年忘月。冬夜到來。失候時節。
<lb ed="J" n="0703b17"/>侍者忽然報知忙忙打點不及。待要書雲卻墮俗套。
<lb ed="J" n="0703b18"/>待要書符又墮禪套。不免用箇急著請晦堂和尚與
<lb ed="J" n="0703b19"/>諸人相見去也。驀豎拳云。道。道。</p>
<lb ed="J" n="0703b20"/><p xml:id="pJ26p0703b2001">晚參。穩坐家堂。因甚不識主人翁。眾下語不契。師代
<lb ed="J" n="0703b21"/>云。只為分明極。翻令所得遲。又云。識得便成兩箇。</p>
<lb ed="J" n="0703b22"/><p xml:id="pJ26p0703b2201">晚參。物物上了頭。頭上明釋迦華一頭。迦葉笑一頭。
<lb ed="J" n="0703b23"/>達磨壁一頭。二祖心一頭。馬師醬一頭。南泉牛一頭。
<lb ed="J" n="0703b24"/>臨濟喝一頭。德山棒一頭。道吾笏一頭。祕魔叉一頭。
<lb ed="J" n="0703b25"/>禾山鼓一頭。石鞏弓一頭。東一頭西一頭。南一頭北
<lb ed="J" n="0703b26"/>一頭。者一頭那一頭。何似躬親到地頭。</p>
<lb ed="J" n="0703b27"/><p xml:id="pJ26p0703b2701">晚參。舉南泉坐次。一僧叉手而立。泉云。太俗。生僧合
<lb ed="J" n="0703b28"/>掌。泉云。太僧生。師云。南泉眼光太窄。俗既著不得。僧
<lb ed="J" n="0703b29"/>又著不得。直令者僧無著身處。法慶此間叉手也得。
<lb ed="J" n="0703b30"/>合掌也得。僧亦不管。俗亦不拘。何故。龐公一口吸酒。
<pb ed="J" xml:id="J26.B187.0703c" n="0703c"/>
<lb ed="J" n="0703c01"/>江丹霞夙具英靈骨。</p>
<lb ed="J" n="0703c02"/><p xml:id="pJ26p0703c0201">說戒。上堂。眼睛與眉毛爭長。眼睛曰。我眼光爍破四
<lb ed="J" n="0703c03"/>天下。眉有何德而居吾上。遂向額角坐地。眾詈之不
<lb ed="J" n="0703c04"/>止。眼睛曰。想是眉毛為礙。不如除去眉毛。還歸本位。
<lb ed="J" n="0703c05"/>於是脫盡眉毛。眾復詈之不止。眼睛謂鼻子曰。眉實
<lb ed="J" n="0703c06"/>無用。人皆左袒。何也。鼻子曰。自是你顛倒錯亂。眉毛
<lb ed="J" n="0703c07"/>眼睛本同一體。眉毛少眼睛不得。眼睛少眉毛不得。
<lb ed="J" n="0703c08"/>眉若無眼不成面孔。眼若無眉是何模樣。不如各還
<lb ed="J" n="0703c09"/>本位自然相稱。菩薩子。禪是眼。戒是眉。有戒無禪。眉
<lb ed="J" n="0703c10"/>下無眼。有禪無戒。眼上無眉。眉眼相稱。名之為人。禪
<lb ed="J" n="0703c11"/>是體。戒是用。有戒無禪。得用無體。有禪無戒。得體無
<lb ed="J" n="0703c12"/>用。體用兼攝。名之曰道。禪是解。戒是行。有禪無戒。能
<lb ed="J" n="0703c13"/>解無行。有戒無禪。能行無解。行解相應。名之曰祖。</p>
<lb ed="J" n="0703c14"/><p xml:id="pJ26p0703c1401">成道。上堂。問。無端雪嶺受艱辛。剛睹明星夢不成。會
<lb ed="J" n="0703c15"/>得山河渾是我。雙眼從茲空古今。眼空今古即且置。
<lb ed="J" n="0703c16"/>直截根源事若何。師云。你向甚麼處得者消息來。進
<lb ed="J" n="0703c17"/>云。此事纖豪不昧。因甚一切眾生自生顛倒。師云。卻
<lb ed="J" n="0703c18"/>是你顛倒。進云。和尚恁麼答話大似貪觀天上月。失
<lb ed="J" n="0703c19"/>卻掌中珠。師云。因誰致得。進云。大地今朝遍香積。普
<lb ed="J" n="0703c20"/>應一句請師宣。師云。少刻有齋。你也隨例得飯喫。進
<lb ed="J" n="0703c21"/>云。智不到處又作麼生。師云。念箇普同供養。進云。萬
<lb ed="J" n="0703c22"/>般艸木根苗異。一得春風便放華。師云。今朝纔是臘
<lb ed="J" n="0703c23"/>月八。乃云。釋迦睹星悟道。山僧謂釋迦猶欠悟在。何
<lb ed="J" n="0703c24"/>也。若是睹星悟道便應說星長星短。星大星小。星闊
<lb ed="J" n="0703c25"/>星狹。星多星少。南斗六北斗七。紫微垣太陰宮。如何
<lb ed="J" n="0703c26"/>卻說如來眾生智慧德相。妄想執著有甚交涉。只者
<lb ed="J" n="0703c27"/>沒交涉。引得後代兒孫異端紛起。有的便道。臘八喫
<lb ed="J" n="0703c28"/>雞羹。纔疑禍即生。谿邊楊柳影。不礙釣舟行。又有道。
<lb ed="J" n="0703c29"/>臘八喫紅糟。叢林意氣豪。酣酣沉醉倒。更不惹風騷。
<lb ed="J" n="0703c30"/>一箇雞鳴狗盜之徒點胸點肋。一箇噇酒糟漢賣弄
<pb ed="J" xml:id="J26.B187.0704a" n="0704a"/>
<lb ed="J" n="0704a01"/>麤豪。山僧當時若見。捉來好與廿七。拄杖子道。長老
<lb ed="J" n="0704a02"/>須要說明者廿七還是烏藤邪。竹篦邪。乃呵呵大笑
<lb ed="J" n="0704a03"/>云。你各人也須自己簡點。全要長老說明。與你木頭
<lb ed="J" n="0704a04"/>有甚交涉。</p>
<lb ed="J" n="0704a05"/><p xml:id="pJ26p0704a0501">上堂。問。昨日世尊掀翻大地。今日亡靈浪息風閒。還
<lb ed="J" n="0704a06"/>有優劣也無。師云。狗咬枯骨。進云。昔漸源挾鍬子於
<lb ed="J" n="0704a07"/>法堂上覓先師靈骨。即今亡者靈骨現在。又用特地
<lb ed="J" n="0704a08"/>作麼。師云。癡人眼裏有空華。僧禮拜。乃云。水之積也
<lb ed="J" n="0704a09"/>不厚。則負大舟也。無力風之積也不厚。則其負大翼
<lb ed="J" n="0704a10"/>也無力。不見昔日楊岐參慈明數十年。作監寺。每入
<lb ed="J" n="0704a11"/>室請益。慈明曰。監寺後日兒孫遍天下。在今日楊岐
<lb ed="J" n="0704a12"/>之道果大行于天下。今猶古也。古猶今也。去聖時遙。
<lb ed="J" n="0704a13"/>人心澹薄。短販之徒不能久久依師決擇。求古人風
<lb ed="J" n="0704a14"/>規不道全無卻是罕有。若座下之香都寺其庶幾乎。
<lb ed="J" n="0704a15"/>都寺從予十餘年。行業純一。勤勞備至。律身甚嚴。處
<lb ed="J" n="0704a16"/>眾和協。復爾乾乾於道。日後未可量也。今為其師入
<lb ed="J" n="0704a17"/>塔特請山僧陞座。山僧道。有子如此。其師可以死矣。
<lb ed="J" n="0704a18"/>有子如此。其師可謂不死矣。有子如此。其師之面目
<lb ed="J" n="0704a19"/>益光大矣。況復多子多孫。綿綿奕奕者哉。然則金山
<lb ed="J" n="0704a20"/>上座即今向甚麼處安身立命。乃召眾云。都寺今日
<lb ed="J" n="0704a21"/>設齋普請。大眾同聲共念般若波羅蜜。</p>
<lb ed="J" n="0704a22"/><p xml:id="pJ26p0704a2201">晚參。昨晚山僧作得一夢。有人以無禮相加。夢中怒
<lb ed="J" n="0704a23"/>甚。怒之不<anchor xml:id="beg_51" type="cb-app"/>已<anchor xml:id="end_51"/>。忽然醒覺。不覺失笑。汝等參禪學道亦
<lb ed="J" n="0704a24"/>如山僧做夢一般。得箇入頭。自然失笑去也。</p>
<lb ed="J" n="0704a25"/><p xml:id="pJ26p0704a2501">晚參。拄杖子向山僧道。昔日馬祖開選佛場。我等今
<lb ed="J" n="0704a26"/>日開選祖場何如。山僧道。而今祖師卻不中選。不如
<lb ed="J" n="0704a27"/>省事罷了。拄杖子道。不為多事。徑往嵩山法堂擊動
<lb ed="J" n="0704a28"/>法鼓。隨時有五人前進。一曰道副是得祖師皮的。與
<lb ed="J" n="0704a29"/>它一枚祖師。一曰尼總持是得祖師肉的。與它一枚
<lb ed="J" n="0704a30"/>祖師。一曰道育是得祖師骨的。與它一枚祖師。一曰
<pb ed="J" xml:id="J26.B187.0704b" n="0704b"/>
<lb ed="J" n="0704b01"/>慧可是得祖師髓的。與它一枚祖師。一曰碗躂丘是
<lb ed="J" n="0704b02"/>得祖師尿臭氣的。拄杖子道。者箇卻不成祖師了也。
<lb ed="J" n="0704b03"/>不堪入選。碗躂丘憤地不平道。我親得祖師尿臭氣
<lb ed="J" n="0704b04"/>的。如何不成祖師。目今江南祖師遍地。各各據名藍。
<lb ed="J" n="0704b05"/>坐大剎。領眾匡徒。浩歸湖海。何曾聞得祖師尿臭氣
<lb ed="J" n="0704b06"/>來。請問還入選也無。拄杖子直得無言可對。無理可
<lb ed="J" n="0704b07"/>申。山僧在傍不覺失笑。且道者一笑是笑祖師邪。碗
<lb ed="J" n="0704b08"/>躂丘邪。拄杖子邪。有人簡點得出。與它一枚祖師。</p>
<lb ed="J" n="0704b09"/><p xml:id="pJ26p0704b0901">晚參。舉臨濟一日侍立德山次。德山顧謂曰。老僧今
<lb ed="J" n="0704b10"/>日困。臨濟曰。者老漢寐語作甚麼。山擬拈棒。濟便掀
<lb ed="J" n="0704b11"/>倒繩床。雲峰云。二員作家一拶一捺。略露風規。大似
<lb ed="J" n="0704b12"/>把手上高山。雖然如是。未免傍觀者哂。大慧云。雲峰
<lb ed="J" n="0704b13"/>老人恁麼批判。大似普州人。徑山若見。縛作一束送
<lb ed="J" n="0704b14"/>在河裏。何故。不見道蚌鷸相持。俱落漁人之手。師云。
<lb ed="J" n="0704b15"/>一人高高山頂立。待兔守株。一人深深海底行。撈蝦
<lb ed="J" n="0704b16"/>抹蜆。仔細簡點。將來俱未得稱好手。何故。三尺浪高
<lb ed="J" n="0704b17"/>魚化龍。癡人猶戽夜塘水。</p>
<lb ed="J" n="0704b18"/><p xml:id="pJ26p0704b1801">晚參。近日禪和子好弄虛囂。山僧不耐與它行棒行
<lb ed="J" n="0704b19"/>喝。止用東坡稱子。凡有來者命侍僧將渠鼻孔一一
<lb ed="J" n="0704b20"/>稱過。然後通報山僧。一日有數僧來。頭戴一尺八寸
<lb ed="J" n="0704b21"/>深的帽子。身穿埽地長的春布直身。腳穿八寸高的
<lb ed="J" n="0704b22"/>千鍼繡鞋。侍者問渠甚麼處來。渠云蘇州來。侍者與
<lb ed="J" n="0704b23"/>它稱過。報道帽子一斤。道袍一斤。鞋子一斤八兩。共
<lb ed="J" n="0704b24"/>有三斤八兩。山僧道。鼻孔聻。侍者道。蘇州禪和眉毛
<lb ed="J" n="0704b25"/>眼睛皮肉骨髓從裏至外。從頭至足盡是空的。人氣
<lb ed="J" n="0704b26"/>尚然沒有。何處討鼻孔來。山僧大笑。又有數僧來。油
<lb ed="J" n="0704b27"/>帽油衣油襪油履。侍者問渠甚麼處來。渠云杭州來。
<lb ed="J" n="0704b28"/>侍者與它稱過。報道約有三百餘斤。純是投子道的。
<lb ed="J" n="0704b29"/>鼻孔全然不見。山僧道。一箇小人那討許多油來。侍
<lb ed="J" n="0704b30"/>者道。從渠進叢林參學。堂頭和尚耳提面命。密室商
<pb ed="J" xml:id="J26.B187.0704c" n="0704c"/>
<lb ed="J" n="0704c01"/>量。茶裏飯裏。菜裏果子裏無非是油。猶恐其油之不
<lb ed="J" n="0704c02"/>飽也。將渠全身浸在油甕裏數十年然後放出。是以
<lb ed="J" n="0704c03"/>耳朵鼻子口舌脣皮腸胃心肺頭面手足無不是油
<lb ed="J" n="0704c04"/>浸透。是以純油而<anchor xml:id="beg_52" type="cb-app"/>已<anchor xml:id="end_52"/>。何處再尋鼻孔。山僧大笑。又有
<lb ed="J" n="0704c05"/>數僧來。大目濃眉。高擔闊步。舉動村麤。語言直撞。侍
<lb ed="J" n="0704c06"/>者問渠甚麼處人。渠云山東人。侍者與它稱過。上得
<lb ed="J" n="0704c07"/>稱來。稱鉤弔直。稱梗厭折。稱錘跌<g ref="#CB21109">𤉤</g>。稱紐拔脫。只是
<lb ed="J" n="0704c08"/>稱它不起。不知多少分兩。侍者問渠。你擔帶甚麼物
<lb ed="J" n="0704c09"/>得恁麼重。渠云。一味老實。侍者道。不是老實。卻是癡
<lb ed="J" n="0704c10"/>蠢。渠云。癡蠢即老實之別名也。不善粉飾。不弄虛頭。
<lb ed="J" n="0704c11"/>無詐無欺。不奸不宄。只是愚魯呆笨。推不向前。約不
<lb ed="J" n="0704c12"/>退後而<anchor xml:id="beg_53" type="cb-app"/>已<anchor xml:id="end_53"/>。有一偈口呈。滿腹春秋。足智多謀。隨機陷
<lb ed="J" n="0704c13"/>阱。舉手戈矛。人生不滿百。嘗懷千歲憂。休。休。蘇空頭。
<lb ed="J" n="0704c14"/>杭油頭。到底不如老實頭。侍者道。子非東方生。何以
<lb ed="J" n="0704c15"/>善自譽也。侍者回報。山僧大笑。只者三笑也。有權也。
<lb ed="J" n="0704c16"/>有實也。有炤也有用。有鼻孔的與它半斤。沒鼻孔的
<lb ed="J" n="0704c17"/>還它八兩。侍者道。長老一笑約重多少。復呵呵大笑
<lb ed="J" n="0704c18"/>云。長老一笑重千鈞。未許時人測分兩。</p>
<lb ed="J" n="0704c19"/>
<lb ed="J" n="0704c20"/><cb:juan fun="close" n="10"><cb:jhead>天岸昇禪師語錄卷第十</cb:jhead></cb:juan>
</cb:div></body>
<back>
<cb:div type="apparatus">
<head>校勘記</head>
<p>
<choice cb:resp="#resp1" cb:from="#beg_4d" cb:to="#end_4d"><corr>已</corr><sic>己</sic></choice>
<choice cb:resp="#resp1" cb:from="#beg_4e" cb:to="#end_4e"><corr>已</corr><sic>己</sic></choice>
<choice cb:resp="#resp1" cb:from="#beg_4f" cb:to="#end_4f"><corr>已</corr><sic>己</sic></choice>
<choice cb:resp="#resp1" cb:from="#beg_50" cb:to="#end_50"><corr>已</corr><sic>己</sic></choice>
<choice cb:resp="#resp1" cb:from="#beg_51" cb:to="#end_51"><corr>已</corr><sic>己</sic></choice>
<choice cb:resp="#resp1" cb:from="#beg_52" cb:to="#end_52"><corr>已</corr><sic>己</sic></choice>
<choice cb:resp="#resp1" cb:from="#beg_53" cb:to="#end_53"><corr>已</corr><sic>己</sic></choice>
</p>
</cb:div>
</back></text></TEI>