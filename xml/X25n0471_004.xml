<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="X25n0471">
<teiHeader>
<fileDesc>
		<titleStmt>
			<title>卍 Xuzangjing, Electronic version, No. 471 金剛經宗通</title>
			<author>明 曾鳳儀宗通</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.3 $<date>$Date: 2009/04/22 08:53:56 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
	</editionStmt>
	<extent>7卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2009/04/22 08:53:56 $</date>
	</publicationStmt>
	<sourceDesc>
		<bibl>卍 Xuzangjing Vol. 25, No. 471 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Input by CBETA, Text as provided by Electronic Buddhadharma Society (EBS)</p>
		<p xml:lang="zh" cb:type="ly">CBETA 人工輸入，佛教電腦資訊庫功德會提供</p>
	</projectDesc>
<charDecl>
<char xml:id="CB00501">
	<charName>CBETA CHARACTER CB00501</charName>
	<charProp>
		<localName>composition</localName>
		<value>[馬*犬]</value>
	</charProp>
	<charProp>
		<localName>normalized form</localName>
		<value>馱</value>
	</charProp>
	<mapping type="unicode">U+4B7E</mapping>
	<mapping cb:dec="983541" type="PUA">U+F01F5</mapping>
</char>
</charDecl>
</encodingDesc>
<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2006-08-16T15:46:26">Zhou Bang-Xin (ed.) Created initial TEI XML version with BASICX.BAT</change>

</revisionDesc>
</teiHeader>
<text><body>
<cb:mulu type="其他" level="1">七斷受得報身有取疑</cb:mulu>
<pb ed="X" xml:id="X25.0471.0019c" n="0019c"/>
<lb ed="X" n="0019c01"/><lb ed="R039" n="0038a01"/><milestone unit="juan" n="4"/><cb:juan fun="open" n="4"><cb:mulu type="卷" n="4"></cb:mulu><cb:jhead>金剛般若波羅蜜經宗通卷四</cb:jhead></cb:juan>
<lb ed="X" n="0019c02"/><lb ed="R039" n="0038a02"/>
<lb ed="X" n="0019c03"/><lb ed="R039" n="0038a03"/><cb:div type="other"><cb:mulu type="其他" level="1">八斷持說未脫苦果疑</cb:mulu><head>○八斷持說未脫苦果疑</head>
<lb ed="X" n="0019c04"/><lb ed="R039" n="0038a04"/><p xml:id="pX25p0019c0401" rend="margin-left:1em">此疑從前捨身布施而來。若一切佛法中。般若波
<lb ed="X" n="0019c05"/><lb ed="R039" n="0038a05"/>羅蜜最為上者。但持說般若足矣。何用勤苦行餘
<lb ed="X" n="0019c06"/><lb ed="R039" n="0038a06"/>度耶。今持說者。行菩薩行。割股救鴿。投崖飼虎。如
<lb ed="X" n="0019c07"/><lb ed="R039" n="0038a07"/>是等行。皆名苦因。云何前捨身命布施者。即成苦
<lb ed="X" n="0019c08"/><lb ed="R039" n="0038a08"/>果。而此獨不成苦果耶。為遣此疑。示現般若攝持
<lb ed="X" n="0019c09"/><lb ed="R039" n="0038a09"/>餘度。故經云。</p>
<lb ed="X" n="0019c10"/><lb ed="R039" n="0038a10"/><cb:div type="orig"><p xml:id="pX25p0019c1001">須菩提。忍辱波羅蜜。如來說非忍辱波羅蜜。<note place="inline">時本有是名忍
<lb ed="X" n="0019c11"/><lb ed="R039" n="0038a11"/>辱波羅蜜句非</note>。何以故。須菩提。如我昔為歌利王割截身體。
<lb ed="X" n="0019c12"/><lb ed="R039" n="0038a12"/>我於爾時。無我相．無人相．無眾生相．無壽者相。何以
<lb ed="X" n="0019c13"/><lb ed="R039" n="0038a13"/>故。我於往昔節節支解時。若有我相．人相．眾生相．壽
<lb ed="X" n="0019c14"/><lb ed="R039" n="0038a14"/>者相。應生瞋恨。須菩提。又念過去於五百世作忍辱
<lb ed="X" n="0019c15"/><lb ed="R039" n="0038a15"/>仙人。於爾所世。無我相．無人相．無眾生相．無壽者相。</p></cb:div>
<lb ed="X" n="0019c16"/><lb ed="R039" n="0038a16"/><cb:div type="commentary"><p xml:id="pX25p0019c1601" rend="margin-left:1em">傅大士頌曰。暴虐唯無道。時稱歌利王。逢君出遊
<lb ed="X" n="0019c17"/><lb ed="R039" n="0038a17"/>獵。仙人橫被傷。頻經五百世。前後極時長。承先忍
<lb ed="X" n="0019c18"/><lb ed="R039" n="0038a18"/>辱力。今乃證真常。</p></cb:div>
<lb ed="X" n="0019c19"/><lb ed="R039" n="0038b01"/><cb:div type="orig"><p xml:id="pX25p0019c1901">是故須菩提。菩薩應離一切相。發阿耨多羅三藐三
<lb ed="X" n="0019c20"/><lb ed="R039" n="0038b02"/>菩提心。不應住色生心。不應住聲香味觸法生心。應
<lb ed="X" n="0019c21"/><lb ed="R039" n="0038b03"/>生無所住心。若心有住。即為非住。是故佛說。菩薩心
<lb ed="X" n="0019c22"/><lb ed="R039" n="0038b04"/>不應住色布施。須菩提。菩薩為利益一切眾生故。應
<lb ed="X" n="0019c23"/><lb ed="R039" n="0038b05"/>如是布施。</p></cb:div>
<lb ed="X" n="0019c24"/><lb ed="R039" n="0038b06"/><cb:div type="commentary"><p xml:id="pX25p0019c2401" rend="margin-left:1em">傅大士頌曰。菩薩懷深智。何時不帶悲。投身憂虎
<pb ed="X" xml:id="X25.0471.0020a" n="0020a"/>
<lb ed="X" n="0020a01"/><lb ed="R039" n="0038b07"/>餓。割肉恐鷹飢。精勤三大劫。曾無一念疲。如能同
<lb ed="X" n="0020a02"/><lb ed="R039" n="0038b08"/>此行。皆得作天師。</p></cb:div>
<lb ed="X" n="0020a03"/><lb ed="R039" n="0038b09"/><cb:div type="orig"><p xml:id="pX25p0020a0301">如來說。一切諸相。即是非相。又說。一切眾生。即非眾
<lb ed="X" n="0020a04"/><lb ed="R039" n="0038b10"/>生。</p></cb:div>
<lb ed="X" n="0020a05"/><lb ed="R039" n="0038b11"/><cb:div type="commentary"><p xml:id="pX25p0020a0501" rend="margin-left:1em">通曰。上言金剛般若是第一波羅蜜。或謂布施為
<lb ed="X" n="0020a06"/><lb ed="R039" n="0038b12"/>第一者。以布施能攝餘度。不知餘度無般若。如闕
<lb ed="X" n="0020a07"/><lb ed="R039" n="0038b13"/>目而無導師。縱得福報。難證法身。較量優劣。斷乎
<lb ed="X" n="0020a08"/><lb ed="R039" n="0038b14"/>般若為第一也。故此以第一波羅蜜能攝餘度。如
<lb ed="X" n="0020a09"/><lb ed="R039" n="0038b15"/>忍辱。即是持戒。顏色不變。即是禪定。忍至五百世。
<lb ed="X" n="0020a10"/><lb ed="R039" n="0038b16"/>即是精進。而中無我人等相。即是般若也。故忍辱
<lb ed="X" n="0020a11"/><lb ed="R039" n="0038b17"/>不住於相。布施不住於相。方證菩提。而所謂不住
<lb ed="X" n="0020a12"/><lb ed="R039" n="0038b18"/>於相者。非金剛慧固莫能照了也。如是雖行忍辱。
<lb ed="X" n="0020a13"/><lb ed="R039" n="0039a01"/>亦是般若。以此布施。是真布施。豈彼身命布施求
<lb ed="X" n="0020a14"/><lb ed="R039" n="0039a02"/>世間福者可同日語哉。</p><p xml:id="pX25p0020a1410" rend="margin-left:1em;inline">功德施論曰。如來忍辱波
<lb ed="X" n="0020a15"/><lb ed="R039" n="0039a03"/>羅蜜者。以世諦論。則名苦行。便同捨身。俱成苦果。
<lb ed="X" n="0020a16"/><lb ed="R039" n="0039a04"/>約第一義諦。雖行苦行。有堪忍性故。即忍辱非忍
<lb ed="X" n="0020a17"/><lb ed="R039" n="0039a05"/>辱。遠離有此分別心故。此名勝事。有二種義。一是
<lb ed="X" n="0020a18"/><lb ed="R039" n="0039a06"/>善性故。諸波羅蜜皆以善為體性故。二是彼岸。功
<lb ed="X" n="0020a19"/><lb ed="R039" n="0039a07"/>德不可量。非波羅蜜者。無人知彼功德岸故。由斯
<lb ed="X" n="0020a20"/><lb ed="R039" n="0039a08"/>得名第一最勝義。此苦行勝彼捨身遠矣。</p><p xml:id="pX25p0020a2017" rend="margin-left:1em;inline">彌勒菩
<lb ed="X" n="0020a21"/><lb ed="R039" n="0039a09"/>薩偈曰。能忍於苦行。以苦行有善。彼福不可量。如
<lb ed="X" n="0020a22"/><lb ed="R039" n="0039a10"/>是最勝義。以能離相故也。</p><p xml:id="pX25p0020a2211" rend="margin-left:1em;inline">如我昔為仙人。山中修
<lb ed="X" n="0020a23"/><lb ed="R039" n="0039a11"/>道。值歌利王出獵。疲極就臥。諸妃潛禮仙人。王覺。
<lb ed="X" n="0020a24"/><lb ed="R039" n="0039a12"/>怒其貪觀女色。乃割截其身體。節節支離解散。我
<pb ed="X" xml:id="X25.0471.0020b" n="0020b"/>
<lb ed="X" n="0020b01"/><lb ed="R039" n="0039a13"/>時容顏不變。無有我人等相。王乃悔過。我言大王。
<lb ed="X" n="0020b02"/><lb ed="R039" n="0039a14"/>我心無瞋。亦如無貪。我若真實無瞋恨者。令我此
<lb ed="X" n="0020b03"/><lb ed="R039" n="0039a15"/>身平復如故。作是語<anchor xml:id="beg_33" type="cb-app"/>已<anchor xml:id="end_33"/>。平復如故。是時若有我人
<lb ed="X" n="0020b04"/><lb ed="R039" n="0039a16"/>等相。應生瞋恨。不得平復如故。以無我人等相。不
<lb ed="X" n="0020b05"/><lb ed="R039" n="0039a17"/>見有我身割截。亦不見有王為割截。亦非愚癡罔
<lb ed="X" n="0020b06"/><lb ed="R039" n="0039a18"/>然不覺。一切分別都無所有。方成真實忍波羅蜜
<lb ed="X" n="0020b07"/><lb ed="R039" n="0039b01"/>也。</p><p xml:id="pX25p0020b0702" rend="margin-left:1em;inline">彌勒菩薩偈曰。離我及恚相。實無於苦惱。共樂
<lb ed="X" n="0020b08"/><lb ed="R039" n="0039b02"/>有慈悲。如是苦行果。</p><p xml:id="pX25p0020b0809" rend="margin-left:1em;inline">唯離我故不見苦。唯離恚故
<lb ed="X" n="0020b09"/><lb ed="R039" n="0039b03"/>不見惱。無苦即見共樂。無惱即見慈悲。心與慈悲
<lb ed="X" n="0020b10"/><lb ed="R039" n="0039b04"/>相應。雖苦不見其苦也。若菩薩苦行之時。見有苦
<lb ed="X" n="0020b11"/><lb ed="R039" n="0039b05"/>惱。即便欲捨菩提之心。是故應離諸相。若人不生
<lb ed="X" n="0020b12"/><lb ed="R039" n="0039b06"/>勝菩提心。應生瞋恨。為防此過故。謂此苦行果。非
<lb ed="X" n="0020b13"/><lb ed="R039" n="0039b07"/>是一時能為此忍可暫而不可常。又念過去往昔
<lb ed="X" n="0020b14"/><lb ed="R039" n="0039b08"/>未遇惡王。凡五百世作忍辱仙人。<anchor xml:id="beg_34" type="cb-app"/>已<anchor xml:id="end_34"/>於多生無我
<lb ed="X" n="0020b15"/><lb ed="R039" n="0039b09"/>人等相。忍之熟故。人以累苦難忍。而不知累苦能
<lb ed="X" n="0020b16"/><lb ed="R039" n="0039b10"/>忍也。</p><p xml:id="pX25p0020b1603" rend="margin-left:1em;inline">彌勒菩薩偈曰。為不捨心起。修行及堅固。為
<lb ed="X" n="0020b17"/><lb ed="R039" n="0039b11"/>忍波羅蜜。習彼能學心。</p><p xml:id="pX25p0020b1710" rend="margin-left:1em;inline">為何等心起行相而修行。
<lb ed="X" n="0020b18"/><lb ed="R039" n="0039b12"/>為何等心堅固勤求不捨菩提。此謂入初地勝義
<lb ed="X" n="0020b19"/><lb ed="R039" n="0039b13"/>之心。得忍邊際。即忍辱非忍辱。即是此心方便行
<lb ed="X" n="0020b20"/><lb ed="R039" n="0039b14"/>無住心也。我唯有此離相之行得成於忍。故能與
<lb ed="X" n="0020b21"/><lb ed="R039" n="0039b15"/>無上菩提相應。是故諸菩薩等。應離一切相發無
<lb ed="X" n="0020b22"/><lb ed="R039" n="0039b16"/>上菩提心。習彼能學無住之心。但離諸相。即得菩
<lb ed="X" n="0020b23"/><lb ed="R039" n="0039b17"/>提。如說坐於菩提座。永斷一切想是也。</p><p xml:id="pX25p0020b2316" rend="margin-left:1em;inline">云何離相
<lb ed="X" n="0020b24"/><lb ed="R039" n="0039b18"/>耶。謂不應住色生心。不應住聲香味觸法生心。應
<pb ed="X" xml:id="X25.0471.0020c" n="0020c"/>
<lb ed="X" n="0020c01"/><lb ed="R039" n="0040a01"/>生無所住菩提之心。若心有住色等境界。即為非
<lb ed="X" n="0020c02"/><lb ed="R039" n="0040a02"/>住菩提也。以住菩提。故無所住。何以故。如是住者
<lb ed="X" n="0020c03"/><lb ed="R039" n="0040a03"/>即為非住。如有經說。菩提無住處。是故非住是住
<lb ed="X" n="0020c04"/><lb ed="R039" n="0040a04"/>菩提之異名也。然則不住於相。是般若智。不但攝
<lb ed="X" n="0020c05"/><lb ed="R039" n="0040a05"/>忍辱。且攝菩提矣。既攝菩提。何所不攝。以是義故。
<lb ed="X" n="0020c06"/><lb ed="R039" n="0040a06"/>佛於正答問中。說菩薩心不應住色布施。不應住
<lb ed="X" n="0020c07"/><lb ed="R039" n="0040a07"/>聲香味觸法布施布施。雖攝六度。然離於施物．施
<lb ed="X" n="0020c08"/><lb ed="R039" n="0040a08"/>者．受者三種分別。即是般若波羅蜜。故謂般若能
<lb ed="X" n="0020c09"/><lb ed="R039" n="0040a09"/>攝六度也。</p><p xml:id="pX25p0020c0905" rend="margin-left:1em;inline">若住色等布施。即有疲乏。而菩提心不
<lb ed="X" n="0020c10"/><lb ed="R039" n="0040a10"/>生。不住色等布施。即不疲乏。而菩提心生。諸菩薩
<lb ed="X" n="0020c11"/><lb ed="R039" n="0040a11"/>摩訶薩為利益一切眾生之故。應如是布施。不住
<lb ed="X" n="0020c12"/><lb ed="R039" n="0040a12"/>於相。</p><p xml:id="pX25p0020c1203" rend="margin-left:1em;inline">云何利益眾生修行而不住於眾生事耶。</p><p xml:id="pX25p0020c1219" rend="margin-left:1em;inline">彌
<lb ed="X" n="0020c13"/><lb ed="R039" n="0040a13"/>勒菩薩偈曰。修行利眾生。如是因當識。眾生及事
<lb ed="X" n="0020c14"/><lb ed="R039" n="0040a14"/>相。遠離亦應知。</p><p xml:id="pX25p0020c1407" rend="margin-left:1em;inline">故布施莫大於法施。法施莫大於
<lb ed="X" n="0020c15"/><lb ed="R039" n="0040a15"/>滅度一切眾生。若見有眾生可度。即是著相。是故
<lb ed="X" n="0020c16"/><lb ed="R039" n="0040a16"/>如來說一切諸相即是非相。又說一切眾生即非
<lb ed="X" n="0020c17"/><lb ed="R039" n="0040a17"/>眾生。此故以利益為修因。眾生及事相。皆應遠離
<lb ed="X" n="0020c18"/><lb ed="R039" n="0040a18"/>也。何者是眾生事。謂名相眾生及彼陰事故。</p><p xml:id="pX25p0020c1818" rend="margin-left:1em;inline">彌勒
<lb ed="X" n="0020c19"/><lb ed="R039" n="0040b01"/>菩薩偈曰。假名及陰事。如來離彼相。諸佛無彼二。
<lb ed="X" n="0020c20"/><lb ed="R039" n="0040b02"/>以見實法故。</p><p xml:id="pX25p0020c2006" rend="margin-left:1em;inline">彼眾生者。唯是名字施設。喚為眾生。
<lb ed="X" n="0020c21"/><lb ed="R039" n="0040b03"/>即彼假名無實體故。謂一切相貌即非相貌。如是
<lb ed="X" n="0020c22"/><lb ed="R039" n="0040b04"/>足明人無我也。世謂眾生為五陰所成。然彼五陰
<lb ed="X" n="0020c23"/><lb ed="R039" n="0040b05"/>等法無眾生體。以無實故。無能成之五陰故。謂一
<lb ed="X" n="0020c24"/><lb ed="R039" n="0040b06"/>切眾生即非眾生。如是足明法無我也。一切如來
<pb ed="X" xml:id="X25.0471.0021a" n="0021a"/>
<lb ed="X" n="0021a01"/><lb ed="R039" n="0040b07"/>明彼二相不實。故離彼相。然所以無彼人．法二相
<lb ed="X" n="0021a02"/><lb ed="R039" n="0040b08"/>者。以見實法故。若彼二實有者。諸佛如來應有彼
<lb ed="X" n="0021a03"/><lb ed="R039" n="0040b09"/>二相。何以故。諸佛如來實見故。唯諸佛見於實法。
<lb ed="X" n="0021a04"/><lb ed="R039" n="0040b10"/>故不見有所度之人。亦不見有能度之智。乃能無
<lb ed="X" n="0021a05"/><lb ed="R039" n="0040b11"/>所住而行於布施。故發阿耨多羅三藐三菩提心
<lb ed="X" n="0021a06"/><lb ed="R039" n="0040b12"/>者。當離一切相也。</p><p xml:id="pX25p0021a0608" rend="margin-left:1em;inline">僧問黃檗。如我昔為歌利王割
<lb ed="X" n="0021a07"/><lb ed="R039" n="0040b13"/>截身體如何。檗云。仙人者。即是你心。歌利王好求
<lb ed="X" n="0021a08"/><lb ed="R039" n="0040b14"/>也。不守王位。謂之貪利。如今學人不積功累德。見
<lb ed="X" n="0021a09"/><lb ed="R039" n="0040b15"/>者便擬學。與歌利王何別。如見色時。壞却仙人眼。
<lb ed="X" n="0021a10"/><lb ed="R039" n="0040b16"/>聞聲時。壞却仙人耳。乃至覺知時。亦復如是。喚作
<lb ed="X" n="0021a11"/><lb ed="R039" n="0040b17"/>節節支解。云。祇如仙人忍時。不合更有節節支解。
<lb ed="X" n="0021a12"/><lb ed="R039" n="0040b18"/>不可一心忍。一心不忍也。檗云。你作無生見。忍辱
<lb ed="X" n="0021a13"/><lb ed="R039" n="0041a01"/>解。無求解。總是傷損。云。仙人被割時。還知痛否。又
<lb ed="X" n="0021a14"/><lb ed="R039" n="0041a02"/>云。此中無受者。是誰受痛。檗云。你既不痛。出頭來
<lb ed="X" n="0021a15"/><lb ed="R039" n="0041a03"/>覓箇甚麼。又僧問。何者是精進。檗云。身心不起。是
<lb ed="X" n="0021a16"/><lb ed="R039" n="0041a04"/>名第一牢強精進。纔起心向外求者。名為歌利王
<lb ed="X" n="0021a17"/><lb ed="R039" n="0041a05"/>愛遊臘去。心不外遊。即是忍辱仙人。</p><p xml:id="pX25p0021a1715" rend="margin-left:1em;inline">身心俱無。即
<lb ed="X" n="0021a18"/><lb ed="R039" n="0041a06"/>是佛道。此金剛第一義也。黃檗把得便用。縱橫無
<lb ed="X" n="0021a19"/><lb ed="R039" n="0041a07"/>礙。是真能信解受持者。甚為希有。</p></cb:div></cb:div>
<lb ed="X" n="0021a20"/><lb ed="R039" n="0041a08"/><cb:div type="other"><cb:mulu type="其他" level="1">九斷能證無體非因疑</cb:mulu><head>○九斷能證無體非因疑</head>
<lb ed="X" n="0021a21"/><lb ed="R039" n="0041a09"/><p xml:id="pX25p0021a2101" rend="margin-left:1em">此疑從前第三第七中來。彼較量內外財施不及
<lb ed="X" n="0021a22"/><lb ed="R039" n="0041a10"/>持經。以此得菩提故。遂疑言說是因。菩提是果。以
<lb ed="X" n="0021a23"/><lb ed="R039" n="0041a11"/>言說證果。理則不成。何者。果是無為。無為有體。因
<lb ed="X" n="0021a24"/><lb ed="R039" n="0041a12"/>是有為。有為無體。無體之道。不到果中。故疑其非
<pb ed="X" xml:id="X25.0471.0021b" n="0021b"/>
<lb ed="X" n="0021b01"/><lb ed="R039" n="0041a13"/>因也。為遣此疑。乃說無實無虗。原不屬於有無。故
<lb ed="X" n="0021b02"/><lb ed="R039" n="0041a14"/>經云。</p>
<lb ed="X" n="0021b03"/><lb ed="R039" n="0041a15"/><cb:div type="orig"><p xml:id="pX25p0021b0301">須菩提。如來是真語者．實語者．如語者．不誑語者．不
<lb ed="X" n="0021b04"/><lb ed="R039" n="0041a16"/>異語者。須菩提。如來所得法。此法無實無虗。</p></cb:div>
<lb ed="X" n="0021b05"/><lb ed="R039" n="0041a17"/><cb:div type="commentary"><p xml:id="pX25p0021b0501" rend="margin-left:1em">傅大士頌曰。眾生與蘊界。名別體非殊。了知心似
<lb ed="X" n="0021b06"/><lb ed="R039" n="0041a18"/>幻。迷情見有餘。真言言不妄。實語語非虗。始終無
<lb ed="X" n="0021b07"/><lb ed="R039" n="0041b01"/>變異。性相本來如。</p>
<lb ed="X" n="0021b08"/><lb ed="R039" n="0041b02"/><p xml:id="pX25p0021b0801" rend="margin-left:1em">通曰。每誦此經。如來說一切諸相即是非相。又說
<lb ed="X" n="0021b09"/><lb ed="R039" n="0041b03"/>一切眾生即非眾生。此等說話。其實難信。恐人疑
<lb ed="X" n="0021b10"/><lb ed="R039" n="0041b04"/>為誑語。故說如來是真語者云云。以此法無實無
<lb ed="X" n="0021b11"/><lb ed="R039" n="0041b05"/>虗故。惟其無實。不見有諸相可得。不見有眾生可
<lb ed="X" n="0021b12"/><lb ed="R039" n="0041b06"/>度。惟其無虗。未嘗不現起諸相。未嘗不現起眾生。
<lb ed="X" n="0021b13"/><lb ed="R039" n="0041b07"/>即諸相離諸相。即眾生離眾生。是之謂無所住而
<lb ed="X" n="0021b14"/><lb ed="R039" n="0041b08"/>生其心。雖滅度一切眾生。而不見一眾生得滅度
<lb ed="X" n="0021b15"/><lb ed="R039" n="0041b09"/>也。此乃一真如法界。如來者。本此如而來。故所說
<lb ed="X" n="0021b16"/><lb ed="R039" n="0041b10"/>者。不異如而說。要令諸菩薩同歸於如如性海也。
<lb ed="X" n="0021b17"/><lb ed="R039" n="0041b11"/>傅大士偈。始於眾生與蘊界。終於性相本來如。合
<lb ed="X" n="0021b18"/><lb ed="R039" n="0041b12"/>上文並頌之。大有當於心。最宜詳味。</p><p xml:id="pX25p0021b1815" rend="margin-left:1em;inline">刊定記曰。如
<lb ed="X" n="0021b19"/><lb ed="R039" n="0041b13"/>來之言。真實無異。皆如其事。不誑眾生。今說持經
<lb ed="X" n="0021b20"/><lb ed="R039" n="0041b14"/>必趣菩提。汝等云何不信。又以如來說於真實等。
<lb ed="X" n="0021b21"/><lb ed="R039" n="0041b15"/>故名如來為真實語者。真語者何。謂說佛身大菩
<lb ed="X" n="0021b22"/><lb ed="R039" n="0041b16"/>提法也。是真智故。實語者何。謂說小乘四諦法也。
<lb ed="X" n="0021b23"/><lb ed="R039" n="0041b17"/>諦是實義。如語者何。謂說大乘法有真如。而小乘
<lb ed="X" n="0021b24"/><lb ed="R039" n="0041b18"/>無也。不異語者何。謂說三世受記等事。更無差謬。
<pb ed="X" xml:id="X25.0471.0021c" n="0021c"/>
<lb ed="X" n="0021c01"/><lb ed="R039" n="0042a01"/>以上四語所說。不離利生行施等法。是法即道也。
<lb ed="X" n="0021c02"/><lb ed="R039" n="0042a02"/>菩提妙果。雖不住此有為法中。而利生行施等道。
<lb ed="X" n="0021c03"/><lb ed="R039" n="0042a03"/>實為菩提之因。此言說有為之因。能證離言無為
<lb ed="X" n="0021c04"/><lb ed="R039" n="0042a04"/>之果。又何疑於因果不相符哉。</p><p xml:id="pX25p0021c0413" rend="margin-left:1em;inline">彌勒菩薩偈曰。果
<lb ed="X" n="0021c05"/><lb ed="R039" n="0042a05"/>雖不住道。而道能為因。以諸佛實語。彼智有四種。
<lb ed="X" n="0021c06"/><lb ed="R039" n="0042a06"/>實智及小乘。說摩訶衍法。及一切授記。以不虗說
<lb ed="X" n="0021c07"/><lb ed="R039" n="0042a07"/>故。</p><p xml:id="pX25p0021c0702" rend="margin-left:1em;inline">秦什譯時。加不誑語。明四語總不誑也。以何法
<lb ed="X" n="0021c08"/><lb ed="R039" n="0042a08"/>故不誑於眾生耶。為如來所得法無實無虗故。云
<lb ed="X" n="0021c09"/><lb ed="R039" n="0042a09"/>何無實。如來證第一義。一切法本性無生。無生故
<lb ed="X" n="0021c10"/><lb ed="R039" n="0042a10"/>不曾是有也。云何無虗。既無生。豈有滅。是故非虗。
<lb ed="X" n="0021c11"/><lb ed="R039" n="0042a11"/>實虗二境皆不可得。於何而見其有為。於何而見
<lb ed="X" n="0021c12"/><lb ed="R039" n="0042a12"/>其無為哉。</p><p xml:id="pX25p0021c1205" rend="margin-left:1em;inline">彌勒偈曰。順彼實智說。不實亦不虗。如
<lb ed="X" n="0021c13"/><lb ed="R039" n="0042a13"/>聞聲取證。對治如是說。</p><p xml:id="pX25p0021c1310" rend="margin-left:1em;inline">如人聞說依言得菩提。便
<lb ed="X" n="0021c14"/><lb ed="R039" n="0042a14"/>謂言中有菩提。又聞言中無菩提。便謂畢竟無菩
<lb ed="X" n="0021c15"/><lb ed="R039" n="0042a15"/>提。不達言空而法實。故有此執。今言無實無虗。正
<lb ed="X" n="0021c16"/><lb ed="R039" n="0042a16"/>所以對治之也。</p><p xml:id="pX25p0021c1607" rend="margin-left:1em;inline">言說文字。性本非有。言中菩提。亦
<lb ed="X" n="0021c17"/><lb ed="R039" n="0042a17"/>同言說。如言於火。但有火名。二俱無實。以所說法。
<lb ed="X" n="0021c18"/><lb ed="R039" n="0042a18"/>不能得彼證法。所以對治言中有菩提之說也。言
<lb ed="X" n="0021c19"/><lb ed="R039" n="0042b01"/>說無體。依而證實。不無離言之法。如言雖非火。不
<lb ed="X" n="0021c20"/><lb ed="R039" n="0042b02"/>無離言之火。以此所說法。隨順彼證法。證果是實。
<lb ed="X" n="0021c21"/><lb ed="R039" n="0042b03"/>故非虗也。所以對治言中無菩提之說也。言說非
<lb ed="X" n="0021c22"/><lb ed="R039" n="0042b04"/>虗非實。利生行施亦非虗非實。究竟菩提亦非虗
<lb ed="X" n="0021c23"/><lb ed="R039" n="0042b05"/>非實。孰謂持說不能於菩提作因哉。</p><p xml:id="pX25p0021c2315" rend="margin-left:1em;inline">昔伏<g ref="#CB00501">䭾</g>蜜多
<lb ed="X" n="0021c24"/><lb ed="R039" n="0042b06"/>尊者付法於脇尊者偈云。真理本無名。因名顯真
<pb ed="X" xml:id="X25.0471.0022a" n="0022a"/>
<lb ed="X" n="0022a01"/><lb ed="R039" n="0042b07"/>理。受得真實法。非真亦非偽。</p><p xml:id="pX25p0022a0112" rend="margin-left:1em;inline">而脇尊者付法於富
<lb ed="X" n="0022a02"/><lb ed="R039" n="0042b08"/>那夜奢。偈曰。真體自然真。因真說有理。領得真真
<lb ed="X" n="0022a03"/><lb ed="R039" n="0042b09"/>法。無行亦無止。初脇尊者至華氏國。憩一樹下。右
<lb ed="X" n="0022a04"/><lb ed="R039" n="0042b10"/>手指地而告眾曰。此地變金色。當有聖人入會。言
<lb ed="X" n="0022a05"/><lb ed="R039" n="0042b11"/>訖即變金色。時有長者子富那夜奢合掌前立。祖
<lb ed="X" n="0022a06"/><lb ed="R039" n="0042b12"/>問曰。汝從何來。答曰。我心非往。祖曰。汝何處住。答
<lb ed="X" n="0022a07"/><lb ed="R039" n="0042b13"/>云。我心非止。祖云。汝不定耶。答云。諸佛亦然。祖曰。
<lb ed="X" n="0022a08"/><lb ed="R039" n="0042b14"/>汝非諸佛。答云。諸佛亦非。祖因說偈曰。此地變金
<lb ed="X" n="0022a09"/><lb ed="R039" n="0042b15"/>色。預知有聖至。當坐菩提樹。覺華而成<anchor xml:id="beg_35" type="cb-app"/>已<anchor xml:id="end_35"/>。夜奢復
<lb ed="X" n="0022a10"/><lb ed="R039" n="0042b16"/>說偈曰。師坐金色地。常說真實義。回光而照我。令
<lb ed="X" n="0022a11"/><lb ed="R039" n="0042b17"/>入三摩諦。祖遂度出家。以法付之。此無住妙理。從
<lb ed="X" n="0022a12"/><lb ed="R039" n="0042b18"/>古<anchor xml:id="beg_36" type="cb-app"/>已<anchor xml:id="end_36"/>然。於斯信入。大不容易。</p></cb:div></cb:div>
<lb ed="X" n="0022a13"/><lb ed="R039" n="0043a01"/><cb:div type="other"><cb:mulu type="其他" level="1">十斷如徧有得無得疑</cb:mulu><head>○十斷如徧有得無得疑<note place="inline">如徧亦作真如</note></head>
<lb ed="X" n="0022a14"/><lb ed="R039" n="0043a02"/><p xml:id="pX25p0022a1401" rend="margin-left:1em">此疑從上不住相布施而來。</p><p xml:id="pX25p0022a1412" rend="margin-left:1em;inline">功德施菩薩論曰。若
<lb ed="X" n="0022a15"/><lb ed="R039" n="0043a03"/>所證法無生無性。非實非虗。是即諸佛第一義身。
<lb ed="X" n="0022a16"/><lb ed="R039" n="0043a04"/>從此為因。二身成就。菩薩何故捨所證法。住於是
<lb ed="X" n="0022a17"/><lb ed="R039" n="0043a05"/>等而行施耶。真如一切時處皆有。既徧時處。即合
<lb ed="X" n="0022a18"/><lb ed="R039" n="0043a06"/>皆得。何故有得有不得者。為遣此疑。故經云。</p>
<lb ed="X" n="0022a19"/><lb ed="R039" n="0043a07"/><cb:div type="orig"><p xml:id="pX25p0022a1901">須菩提。若菩薩心住於法而行布施。如人入闇。即無
<lb ed="X" n="0022a20"/><lb ed="R039" n="0043a08"/>所見。若菩薩心不住法而行布施。如人有目。日光明
<lb ed="X" n="0022a21"/><lb ed="R039" n="0043a09"/>照。見種種色。</p></cb:div>
<lb ed="X" n="0022a22"/><lb ed="R039" n="0043a10"/><cb:div type="commentary"><p xml:id="pX25p0022a2201" rend="margin-left:1em">傅大士頌曰。證空便為實。執我乃成虗。非空亦非
<lb ed="X" n="0022a23"/><lb ed="R039" n="0043a11"/>有。誰有復誰無。對病應施藥。無病藥還祛。須依二
<lb ed="X" n="0022a24"/><lb ed="R039" n="0043a12"/>空理。頴脫入無餘。</p>
<pb ed="X" xml:id="X25.0471.0022b" n="0022b"/>
<lb ed="X" n="0022b01"/><lb ed="R039" n="0043a13"/><p xml:id="pX25p0022b0101" rend="margin-left:1em">通曰。上言如來所得法。此法無實無虗。六祖云。無
<lb ed="X" n="0022b02"/><lb ed="R039" n="0043a14"/>實者。以法體空寂。無相可得。然中有恒沙性德。用
<lb ed="X" n="0022b03"/><lb ed="R039" n="0043a15"/>之不匱。故言無虗。惟其有恒沙之用。不妨行於布
<lb ed="X" n="0022b04"/><lb ed="R039" n="0043a16"/>施。惟其體自空寂。故應不住於法。但知布施而不
<lb ed="X" n="0022b05"/><lb ed="R039" n="0043a17"/>知離相。即住於實。不免執我之過。但知離相而不
<lb ed="X" n="0022b06"/><lb ed="R039" n="0043a18"/>知布施。即住於虗。不免證空之失。皆非中道諦也。
<lb ed="X" n="0022b07"/><lb ed="R039" n="0043b01"/>能離二邊而無住者。非具有根本智。及第一般若
<lb ed="X" n="0022b08"/><lb ed="R039" n="0043b02"/>之力。莫能契其妙也。無上菩提。非實非虗。無住布
<lb ed="X" n="0022b09"/><lb ed="R039" n="0043b03"/>施。非空非有。此果因一契之理。豈得謂行施便違
<lb ed="X" n="0022b10"/><lb ed="R039" n="0043b04"/>於真如耶。上無實無虗。承布施而來。此復以布施
<lb ed="X" n="0022b11"/><lb ed="R039" n="0043b05"/>證明其意。語本聯絡。傅大士偈亦極緜密。</p><p xml:id="pX25p0022b1117" rend="margin-left:1em;inline">刊定記
<lb ed="X" n="0022b12"/><lb ed="R039" n="0043b06"/>曰。真如徧一切時。徧一切處。有得不得者。由心有
<lb ed="X" n="0022b13"/><lb ed="R039" n="0043b07"/>住法不住法之異耳。若住法行施。則不得真如。如
<lb ed="X" n="0022b14"/><lb ed="R039" n="0043b08"/>入闇中。一無所見。若無住行施。則得真如。如太陽
<lb ed="X" n="0022b15"/><lb ed="R039" n="0043b09"/>昇天。何所不矚。</p><p xml:id="pX25p0022b1507" rend="margin-left:1em;inline">住法何以不得真如。由無般若觀
<lb ed="X" n="0022b16"/><lb ed="R039" n="0043b10"/>照之智。即執著色等六塵。及空有等法。由執著故。
<lb ed="X" n="0022b17"/><lb ed="R039" n="0043b11"/>心不清淨。為塵所染。但見布施。不見餘法。雖得染
<lb ed="X" n="0022b18"/><lb ed="R039" n="0043b12"/>福。不離苦果。縱有涅槃樂處。近而不達。故如闇中
<lb ed="X" n="0022b19"/><lb ed="R039" n="0043b13"/>無所見也。</p><p xml:id="pX25p0022b1905" rend="margin-left:1em;inline">彌勒偈曰。時及處實有。而不得真如。無
<lb ed="X" n="0022b20"/><lb ed="R039" n="0043b14"/>智以住法。餘者有智得。</p><p xml:id="pX25p0022b2010" rend="margin-left:1em;inline">不住法何以為得真如。由
<lb ed="X" n="0022b21"/><lb ed="R039" n="0043b15"/>於有目。具根本智。又得日光明照。通達般若。心極
<lb ed="X" n="0022b22"/><lb ed="R039" n="0043b16"/>清淨。決定了知佛法無性。故能悟一切法。不滅不
<lb ed="X" n="0022b23"/><lb ed="R039" n="0043b17"/>生。不斷不常。不一不異。不來不去。速成正覺。得大
<lb ed="X" n="0022b24"/><lb ed="R039" n="0043b18"/>涅槃。如是行不住施。如見種種色也。</p><p xml:id="pX25p0022b2415" rend="margin-left:1em;inline">彌勒菩薩偈
<pb ed="X" xml:id="X25.0471.0022c" n="0022c"/>
<lb ed="X" n="0022c01"/><lb ed="R039" n="0044a01"/>曰。暗如愚無智。明者如有智。對法及對治。得滅法
<lb ed="X" n="0022c02"/><lb ed="R039" n="0044a02"/>如是。</p><p xml:id="pX25p0022c0203" rend="margin-left:1em;inline">明與暗對。是對法也。以有智治無智。是對治
<lb ed="X" n="0022c03"/><lb ed="R039" n="0044a03"/>也。智生則無智滅。明生則暗滅。證寂滅法亦復如
<lb ed="X" n="0022c04"/><lb ed="R039" n="0044a04"/>是。真如之理周徧十方。悟亦不增。迷亦不減。得失
<lb ed="X" n="0022c05"/><lb ed="R039" n="0044a05"/>在人。非法有相違過也。</p><p xml:id="pX25p0022c0510" rend="margin-left:1em;inline">玄沙云。汝今欲得出今五
<lb ed="X" n="0022c06"/><lb ed="R039" n="0044a06"/>蘊身主宰。但識取汝祕密金剛體。古人向汝道。圓
<lb ed="X" n="0022c07"/><lb ed="R039" n="0044a07"/>成正徧。徧周沙界。我今少分為汝。智者可以譬喻
<lb ed="X" n="0022c08"/><lb ed="R039" n="0044a08"/>得解。汝還見南閻浮提日麼。世間所作興營。養身
<lb ed="X" n="0022c09"/><lb ed="R039" n="0044a09"/>活命。種種心行作業。莫非皆承日光成立。祇如日
<lb ed="X" n="0022c10"/><lb ed="R039" n="0044a10"/>體還有許多般心行麼。還有不周徧處麼。欲識金
<lb ed="X" n="0022c11"/><lb ed="R039" n="0044a11"/>剛體。亦須如是看。祇如山河大地。十方國土。色空
<lb ed="X" n="0022c12"/><lb ed="R039" n="0044a12"/>明暗。及汝身心。莫非盡承汝圓成威光所現。直是
<lb ed="X" n="0022c13"/><lb ed="R039" n="0044a13"/>天人羣生類。所作業次。受生果報。有情無情。莫非
<lb ed="X" n="0022c14"/><lb ed="R039" n="0044a14"/>承汝威光。乃至諸佛成道成果。接物利生。莫非盡
<lb ed="X" n="0022c15"/><lb ed="R039" n="0044a15"/>承汝威光。祇如金剛體。還有凡夫諸佛麼。有汝心
<lb ed="X" n="0022c16"/><lb ed="R039" n="0044a16"/>行麼。不可道無便得當去也。知麼。玄沙以日喻金
<lb ed="X" n="0022c17"/><lb ed="R039" n="0044a17"/>剛體。暗符甚深般若之旨。心心相印。豈不其然。</p></cb:div>
<lb ed="X" n="0022c18"/><lb ed="R039" n="0044a18"/><cb:div type="orig"><p xml:id="pX25p0022c1801">須菩提。當來之世。若有善男子．善女人。能於此經受
<lb ed="X" n="0022c19"/><lb ed="R039" n="0044b01"/>持讀誦。即為如來以佛智慧悉知是人。悉見是人。皆
<lb ed="X" n="0022c20"/><lb ed="R039" n="0044b02"/>得成就無量無邊功德。須菩提。若有善男子．善女人。
<lb ed="X" n="0022c21"/><lb ed="R039" n="0044b03"/>初日分以恒河沙等身布施。中日分復以恒河沙等
<lb ed="X" n="0022c22"/><lb ed="R039" n="0044b04"/>身布施。後日分亦以恒河沙等身布施。如是無量百
<lb ed="X" n="0022c23"/><lb ed="R039" n="0044b05"/>千萬億劫以身布施。若復有人。聞此經典。信心不逆。
<lb ed="X" n="0022c24"/><lb ed="R039" n="0044b06"/>其福勝彼。何況書寫受持讀誦。為人解說。</p></cb:div>
<pb ed="X" xml:id="X25.0471.0023a" n="0023a"/>
<lb ed="X" n="0023a01"/><lb ed="R039" n="0044b07"/><cb:div type="commentary"><p xml:id="pX25p0023a0101" rend="margin-left:1em">傅大士頌曰。眾生及壽者。蘊上假虗名。如龜毛不
<lb ed="X" n="0023a02"/><lb ed="R039" n="0044b08"/>實。似兔角無形。捨身由妄識。施命為迷情。詳論福
<lb ed="X" n="0023a03"/><lb ed="R039" n="0044b09"/>比智。不及受持經。</p></cb:div>
<lb ed="X" n="0023a04"/><lb ed="R039" n="0044b10"/><cb:div type="orig"><p xml:id="pX25p0023a0401">須菩提。以要言之。是經有不可思議．不可稱量．無邊
<lb ed="X" n="0023a05"/><lb ed="R039" n="0044b11"/>功德。如來為發大乘者說。為發最上乘者說。若有人
<lb ed="X" n="0023a06"/><lb ed="R039" n="0044b12"/>能受持讀誦。廣為人說。如來悉知是人。悉見是人。皆
<lb ed="X" n="0023a07"/><lb ed="R039" n="0044b13"/>得成就不可量．不可稱．無有邊．不可思議功德。如是
<lb ed="X" n="0023a08"/><lb ed="R039" n="0044b14"/>人等。即為荷擔如來阿耨多羅三藐三菩提。何以故。
<lb ed="X" n="0023a09"/><lb ed="R039" n="0044b15"/>須菩提。若樂小法者。著我見人見眾生見壽者見。即
<lb ed="X" n="0023a10"/><lb ed="R039" n="0044b16"/>於此經。不能聽受讀誦。為人解說。須菩提。在在處處。
<lb ed="X" n="0023a11"/><lb ed="R039" n="0044b17"/>若有此經。一切世間天人阿脩羅。所應供養。當知此
<lb ed="X" n="0023a12"/><lb ed="R039" n="0044b18"/>處。即為是塔。皆應恭敬。作禮圍繞。以諸華香而散其處。</p></cb:div>
<lb ed="X" n="0023a13"/><lb ed="R039" n="0045a01"/><cb:div type="commentary"><p xml:id="pX25p0023a1301" rend="margin-left:1em">傅大士頌曰。所作依他性。修成功德林。終無趨寂
<lb ed="X" n="0023a14"/><lb ed="R039" n="0045a02"/>意。唯有濟羣心。行悲悲廣大。用智智能深。利他兼
<lb ed="X" n="0023a15"/><lb ed="R039" n="0045a03"/>自利。小聖詎能任。</p>
<lb ed="X" n="0023a16"/><lb ed="R039" n="0045a04"/><p xml:id="pX25p0023a1601" rend="margin-left:1em">通曰。如來深讚此經。如日光明照。見種種色。是出
<lb ed="X" n="0023a17"/><lb ed="R039" n="0045a05"/>世間上上智。聲聞緣覺所不能窺。唯有大乘菩薩。
<lb ed="X" n="0023a18"/><lb ed="R039" n="0045a06"/>智悲雙運。乃克負荷。若有人能受持此經。莫逆於
<lb ed="X" n="0023a19"/><lb ed="R039" n="0045a07"/>心。是於多生種諸善根。故聞斯信。信斯解。解斯行。
<lb ed="X" n="0023a20"/><lb ed="R039" n="0045a08"/>自利利他。不捨菩提。此乃最上乘根器。豈修世間
<lb ed="X" n="0023a21"/><lb ed="R039" n="0045a09"/>福者可倫哉。</p><p xml:id="pX25p0023a2106" rend="margin-left:1em;inline">何為諄諄以布施較量也。布施亦六
<lb ed="X" n="0023a22"/><lb ed="R039" n="0045a10"/>度之一。祇知布施而不知般若。縱以身命布施至
<lb ed="X" n="0023a23"/><lb ed="R039" n="0045a11"/>恒沙劫數。終是識情用事。於真性無與。況眾生是
<lb ed="X" n="0023a24"/><lb ed="R039" n="0045a12"/>假。身命亦是假。處假作為。勞而罔功。故般若為布
<pb ed="X" xml:id="X25.0471.0023b" n="0023b"/>
<lb ed="X" n="0023b01"/><lb ed="R039" n="0045a13"/>施眼目。能令布施到於彼岸。足知是經是第一波
<lb ed="X" n="0023b02"/><lb ed="R039" n="0045a14"/>羅蜜。當尊敬而奉持之也。</p><p xml:id="pX25p0023b0211" rend="margin-left:1em;inline">刊定記曰。得真如者為
<lb ed="X" n="0023b03"/><lb ed="R039" n="0045a15"/>由心淨。心淨由不住法。不住法緣有智。有智蓋由
<lb ed="X" n="0023b04"/><lb ed="R039" n="0045a16"/>聞經。故知此經有其勝德。當來之世。若有善男子．
<lb ed="X" n="0023b05"/><lb ed="R039" n="0045a17"/>善女人。能於此經依法修行。其名有三。一受持．二
<lb ed="X" n="0023b06"/><lb ed="R039" n="0045a18"/>讀誦．三演說。受者受其文。持者持其義。對文曰讀。
<lb ed="X" n="0023b07"/><lb ed="R039" n="0045b01"/>暗念曰誦。欲受其文故先讀。欲持其義故先誦。是
<lb ed="X" n="0023b08"/><lb ed="R039" n="0045b02"/>讀誦乃受持之因。然受持者思慧。讀誦者聞慧。若
<lb ed="X" n="0023b09"/><lb ed="R039" n="0045b03"/>無所聞。憑何讀誦。是則從他聞法。內自思惟。為得
<lb ed="X" n="0023b10"/><lb ed="R039" n="0045b04"/>修行智也。此名具三種法。聞思修行。為自身湻熟
<lb ed="X" n="0023b11"/><lb ed="R039" n="0045b05"/>故。餘者化眾生。廣說法故。</p><p xml:id="pX25p0023b1111" rend="margin-left:1em;inline">彌勒菩薩偈曰。於何法
<lb ed="X" n="0023b12"/><lb ed="R039" n="0045b06"/>修行。得何等福德。復成就何業。如是說修行。名具
<lb ed="X" n="0023b13"/><lb ed="R039" n="0045b07"/>三種法。受持聞廣說。修從他及內。得聞是修智。此
<lb ed="X" n="0023b14"/><lb ed="R039" n="0045b08"/>為自湻熟。餘者化眾生。</p><p xml:id="pX25p0023b1410" rend="margin-left:1em;inline">唯佛智慧悉知悉見是人。
<lb ed="X" n="0023b15"/><lb ed="R039" n="0045b09"/>既行勝因。必得妙果。當能成就無量無邊功德。然
<lb ed="X" n="0023b16"/><lb ed="R039" n="0045b10"/>何以顯其功德之殊勝哉。</p><p xml:id="pX25p0023b1611" rend="margin-left:1em;inline">若有善男子．善女人。以
<lb ed="X" n="0023b17"/><lb ed="R039" n="0045b11"/>恒河沙等身命布施。初日分如是。中日分如是。後
<lb ed="X" n="0023b18"/><lb ed="R039" n="0045b12"/>日分亦如是。一日之間布施無倦。乃至是劫如是。
<lb ed="X" n="0023b19"/><lb ed="R039" n="0045b13"/>千劫如是。萬劫如是。億劫如是。無量劫中布施無
<lb ed="X" n="0023b20"/><lb ed="R039" n="0045b14"/>倦。以財施者。有力之家。尚可勉為。以身施者。不惜
<lb ed="X" n="0023b21"/><lb ed="R039" n="0045b15"/>性命。實是善行。其得福德。較之於前但以一河沙
<lb ed="X" n="0023b22"/><lb ed="R039" n="0045b16"/>身命施者。時事皆大。福亦最勝。</p><p xml:id="pX25p0023b2213" rend="margin-left:1em;inline">彌勒菩薩偈曰。以
<lb ed="X" n="0023b23"/><lb ed="R039" n="0045b17"/>事及時大。福中勝福德。</p><p xml:id="pX25p0023b2310" rend="margin-left:1em;inline">云何勝。以事勝故。即一日
<lb ed="X" n="0023b24"/><lb ed="R039" n="0045b18"/>時捨多身故。復多時故。若復有人聞此經典。如石
<pb ed="X" xml:id="X25.0471.0023c" n="0023c"/>
<lb ed="X" n="0023c01"/><lb ed="R039" n="0046a01"/>投水。信心不逆。即此信根。能趣菩提。視彼布施未
<lb ed="X" n="0023c02"/><lb ed="R039" n="0046a02"/>忘於我者。天地懸殊。其福為尤勝也。何況書寫受
<lb ed="X" n="0023c03"/><lb ed="R039" n="0046a03"/>持讀誦。信而好。好而樂。憶持不忘。浹於心髓。時復
<lb ed="X" n="0023c04"/><lb ed="R039" n="0046a04"/>為人解說甚深義趣。不徒自度。且以度人。彼以相
<lb ed="X" n="0023c05"/><lb ed="R039" n="0046a05"/>施。此以無相施。其功德豈可勝道哉。所云得何等
<lb ed="X" n="0023c06"/><lb ed="R039" n="0046a06"/>福德者蓋如此。</p><p xml:id="pX25p0023c0607" rend="margin-left:1em;inline">又云復成就何業者。何以竟其說
<lb ed="X" n="0023c07"/><lb ed="R039" n="0046a07"/>耶。以要言之。是經有無量功德不可思議。是經有
<lb ed="X" n="0023c08"/><lb ed="R039" n="0046a08"/>無邊功德不可思議。無量無邊思議可及者。菩薩
<lb ed="X" n="0023c09"/><lb ed="R039" n="0046a09"/>二乘或可測度。惟其不可心思。不可擬議。非名相
<lb ed="X" n="0023c10"/><lb ed="R039" n="0046a10"/>之境。惟證乃知。是功德殊勝。福果堅牢。為獨性所
<lb ed="X" n="0023c11"/><lb ed="R039" n="0046a11"/>獲之福。非餘者所知。於聲聞等是不共性故。故此
<lb ed="X" n="0023c12"/><lb ed="R039" n="0046a12"/>法門。下劣根器。每不欲聞。如來為發大乘者說。回
<lb ed="X" n="0023c13"/><lb ed="R039" n="0046a13"/>心向大。入菩薩乘。是由漸而入者。為發最上乘者
<lb ed="X" n="0023c14"/><lb ed="R039" n="0046a14"/>說。直趨無上菩提。更不落於階級。是由頓而入者。
<lb ed="X" n="0023c15"/><lb ed="R039" n="0046a15"/>但一佛乘。更無餘乘。由權教則名之曰大乘。即大
<lb ed="X" n="0023c16"/><lb ed="R039" n="0046a16"/>乘亦非乘。則名之曰最上乘。是世間希聞希信之
<lb ed="X" n="0023c17"/><lb ed="R039" n="0046a17"/>法也。</p><p xml:id="pX25p0023c1703" rend="margin-left:1em;inline">彌勒菩薩偈曰。唯依大人說。及希聞信法。</p><p xml:id="pX25p0023c1719" rend="margin-left:1em;inline">若
<lb ed="X" n="0023c18"/><lb ed="R039" n="0046a18"/>有人能聞說此經。受持讀誦以自利。廣為人說以
<lb ed="X" n="0023c19"/><lb ed="R039" n="0046b01"/>利他。二利兼行。不離般若。是故如來悉知是人。悉
<lb ed="X" n="0023c20"/><lb ed="R039" n="0046b02"/>見是人。智慧增長。福德亦與之增長。皆得成就。不
<lb ed="X" n="0023c21"/><lb ed="R039" n="0046b03"/>可量。至長也。不可稱。至重也。無有邊。至廣也。如是
<lb ed="X" n="0023c22"/><lb ed="R039" n="0046b04"/>不可思議之功德。偈曰。無上因增長。又曰。滿足無
<lb ed="X" n="0023c23"/><lb ed="R039" n="0046b05"/>上界。圓滿資粮。能令佛種不斷。如是人等。則為荷
<lb ed="X" n="0023c24"/><lb ed="R039" n="0046b06"/>擔如來無上菩提。背負曰荷。在肩曰擔。謂以大悲
<pb ed="X" xml:id="X25.0471.0024a" n="0024a"/>
<lb ed="X" n="0024a01"/><lb ed="R039" n="0046b07"/>下化。以大智上求。以大願雙運。安於精進肩上。從
<lb ed="X" n="0024a02"/><lb ed="R039" n="0046b08"/>煩惱生死中出。念念不住。直至菩提真性。自他一
<lb ed="X" n="0024a03"/><lb ed="R039" n="0046b09"/>時解脫。方捨此擔。是名受持真妙法。由彼持法。即
<lb ed="X" n="0024a04"/><lb ed="R039" n="0046b10"/>是持菩提也。</p><p xml:id="pX25p0024a0406" rend="margin-left:1em;inline">云何如來唯為大乘者說。何故持說
<lb ed="X" n="0024a05"/><lb ed="R039" n="0046b11"/>名為荷擔菩提耶。以樂小法者。著我人眾生壽者
<lb ed="X" n="0024a06"/><lb ed="R039" n="0046b12"/>等見。不能受持為人解說。何名小法。誰為樂小之
<lb ed="X" n="0024a07"/><lb ed="R039" n="0046b13"/>人。四諦因緣。名為小法。聲聞緣覺。即是樂小之人。
<lb ed="X" n="0024a08"/><lb ed="R039" n="0046b14"/>滯情於中。乃名為樂。彼有法執。此顯三空。是其非
<lb ed="X" n="0024a09"/><lb ed="R039" n="0046b15"/>處。故不能持說也。當知能持說者。即是廣大信解。
<lb ed="X" n="0024a10"/><lb ed="R039" n="0046b16"/>樂大法者。即是甚深信解。不著我人眾生壽者等
<lb ed="X" n="0024a11"/><lb ed="R039" n="0046b17"/>見。能成就最上法器。荷擔如來種種力用。故佛為
<lb ed="X" n="0024a12"/><lb ed="R039" n="0046b18"/>說此經也。是一切諸佛從此經生。一切善法從此
<lb ed="X" n="0024a13"/><lb ed="R039" n="0047a01"/>經出。在在處處若有此經。一切世間天人等所應
<lb ed="X" n="0024a14"/><lb ed="R039" n="0047a02"/>供養。此經乃超出三界之法。諸在三界中者應供
<lb ed="X" n="0024a15"/><lb ed="R039" n="0047a03"/>養也。當知此處即為是塔。如佛像貌安住於中。皆
<lb ed="X" n="0024a16"/><lb ed="R039" n="0047a04"/>應恭敬作禮圍繞。人能演法。功與塔等。地雖無思。
<lb ed="X" n="0024a17"/><lb ed="R039" n="0047a05"/>持說者故當以種種華香而散其處。如雨華讚歎。
<lb ed="X" n="0024a18"/><lb ed="R039" n="0047a06"/>重其法。因重其處也。其處尚當恭敬。況人得真實
<lb ed="X" n="0024a19"/><lb ed="R039" n="0047a07"/>妙法。豈不為人恭敬而得福報也乎。</p><p xml:id="pX25p0024a1915" rend="margin-left:1em;inline">彌勒菩薩偈
<lb ed="X" n="0024a20"/><lb ed="R039" n="0047a08"/>曰。受持真妙法。尊重身得福。</p><p xml:id="pX25p0024a2012" rend="margin-left:1em;inline">所謂成就不可思議
<lb ed="X" n="0024a21"/><lb ed="R039" n="0047a09"/>功德者此也。</p><p xml:id="pX25p0024a2106" rend="margin-left:1em;inline">百丈云。祇如有人。以福智四事供養
<lb ed="X" n="0024a22"/><lb ed="R039" n="0047a10"/>四百萬億阿僧祇世界六趣四生。隨其所欲。滿八
<lb ed="X" n="0024a23"/><lb ed="R039" n="0047a11"/>十年。後作是念。然此眾生皆<anchor xml:id="beg_37" type="cb-app"/>已<anchor xml:id="end_37"/>衰老。我當以佛法
<lb ed="X" n="0024a24"/><lb ed="R039" n="0047a12"/>而訓導之。令得須陀洹果。乃至阿羅漢道。如是施
<pb ed="X" xml:id="X25.0471.0024b" n="0024b"/>
<lb ed="X" n="0024b01"/><lb ed="R039" n="0047a13"/>主。但施眾生一切樂具。功德尚自無量。何況令得
<lb ed="X" n="0024b02"/><lb ed="R039" n="0047a14"/>須陀洹果。乃至阿羅漢道。功德無量無邊。尚不如
<lb ed="X" n="0024b03"/><lb ed="R039" n="0047a15"/>五十人聞經隨喜功德。報恩經云。摩耶夫人生五
<lb ed="X" n="0024b04"/><lb ed="R039" n="0047a16"/>百太子。盡得辟支佛果。而皆滅度。各各起塔供養。
<lb ed="X" n="0024b05"/><lb ed="R039" n="0047a17"/>一一禮拜。歎言。不如生於一子得無上菩提。省我
<lb ed="X" n="0024b06"/><lb ed="R039" n="0047a18"/>心力。祇如今於百千萬眾中有一人得者。價值三
<lb ed="X" n="0024b07"/><lb ed="R039" n="0047b01"/>千大千世界。所以常勸眾人須玄解自理。自理若
<lb ed="X" n="0024b08"/><lb ed="R039" n="0047b02"/>玄。使得福智。如貴使賤。亦如無住車。若守此作解。
<lb ed="X" n="0024b09"/><lb ed="R039" n="0047b03"/>名髻中珠。亦名有價寶珠。亦名運糞入。若不守此
<lb ed="X" n="0024b10"/><lb ed="R039" n="0047b04"/>作解。如王髻中明珠與之。亦名無價大寶。亦名運
<lb ed="X" n="0024b11"/><lb ed="R039" n="0047b05"/>糞出。佛直是纏外人。却來纏內與麼作佛。直是生
<lb ed="X" n="0024b12"/><lb ed="R039" n="0047b06"/>死那邊人。直是玄絕那邊人。却來向這岸與麼作
<lb ed="X" n="0024b13"/><lb ed="R039" n="0047b07"/>佛。百丈故是最上法器。荷擔如來無上菩提。乃能
<lb ed="X" n="0024b14"/><lb ed="R039" n="0047b08"/>為人解說。符合金剛甚深義趣。不為樂小法者見
<lb ed="X" n="0024b15"/><lb ed="R039" n="0047b09"/>解。是最上乘的派也。</p></cb:div>
<lb ed="X" n="0024b16"/><lb ed="R039" n="0047b10"/><cb:div type="orig"><p xml:id="pX25p0024b1601">復次。須菩提。若善男子．善女人。受持讀誦此經。若為
<lb ed="X" n="0024b17"/><lb ed="R039" n="0047b11"/>人輕賤。是人先世罪業。應墮惡道。以今世人輕賤故。
<lb ed="X" n="0024b18"/><lb ed="R039" n="0047b12"/>先世罪業即為消滅。當得阿耨多羅三藐三菩提。</p></cb:div>
<lb ed="X" n="0024b19"/><lb ed="R039" n="0047b13"/><cb:div type="commentary"><p xml:id="pX25p0024b1901" rend="margin-left:1em">傅大士頌曰。先當有報障。今日受持經。暫被人輕
<lb ed="X" n="0024b20"/><lb ed="R039" n="0047b14"/>賤。轉重復還輕。若了依他起。能除徧計情。常依般
<lb ed="X" n="0024b21"/><lb ed="R039" n="0047b15"/>若觀。何慮不圓成。</p>
<lb ed="X" n="0024b22"/><lb ed="R039" n="0047b16"/><p xml:id="pX25p0024b2201" rend="margin-left:1em">六祖口訣云。佛言持經之人。合得一切人恭敬供
<lb ed="X" n="0024b23"/><lb ed="R039" n="0047b17"/>養。為多生有重業障故。今生雖持此經。常被人輕
<lb ed="X" n="0024b24"/><lb ed="R039" n="0047b18"/>賤。不得敬養。自以持經故。不起我人等相。不問冤
<pb ed="X" xml:id="X25.0471.0024c" n="0024c"/>
<lb ed="X" n="0024c01"/><lb ed="R039" n="0048a01"/>親。常行恭敬。有犯不較。常修般若波羅蜜。歷劫重
<lb ed="X" n="0024c02"/><lb ed="R039" n="0048a02"/>罪悉皆消滅。又約理而言。先世即是前念妄心。今
<lb ed="X" n="0024c03"/><lb ed="R039" n="0048a03"/>世即是後念覺心。以後念覺心。輕前念妄心。妄不
<lb ed="X" n="0024c04"/><lb ed="R039" n="0048a04"/>能住。故云先世罪業即為消滅。妄念既滅。罪業不
<lb ed="X" n="0024c05"/><lb ed="R039" n="0048a05"/>成。即得菩提。此理事二解。皆約觀行。與傅大士頌
<lb ed="X" n="0024c06"/><lb ed="R039" n="0048a06"/>無異。梵本中有言此為善事。謂遭輕辱時。顯被辱
<lb ed="X" n="0024c07"/><lb ed="R039" n="0048a07"/>之人有福德性故。祖云。自以持經故。不起我人等
<lb ed="X" n="0024c08"/><lb ed="R039" n="0048a08"/>相。不問冤親。常行恭敬。正與善事意符合。大論云。
<lb ed="X" n="0024c09"/><lb ed="R039" n="0048a09"/>先世重罪。應入地獄。以行般若故。現世輕受。譬如
<lb ed="X" n="0024c10"/><lb ed="R039" n="0048a10"/>重囚應死。有勢力護。則受鞭杖而<anchor xml:id="beg_38" type="cb-app"/>已<anchor xml:id="end_38"/>。持經無我相
<lb ed="X" n="0024c11"/><lb ed="R039" n="0048a11"/>等。即煩惱障盡。極惡消滅。即業障盡。不墮惡道。即
<lb ed="X" n="0024c12"/><lb ed="R039" n="0048a12"/>報障盡。三障既滅。三德必圓。故云。當得菩提也。</p><p xml:id="pX25p0024c1219" rend="margin-left:1em;inline">功
<lb ed="X" n="0024c13"/><lb ed="R039" n="0048a13"/>德施論曰。如來品說。若復有人受持此經。乃至演
<lb ed="X" n="0024c14"/><lb ed="R039" n="0048a14"/>說。是人現世或作惡夢。或遭重疾。或被驅逼。強使
<lb ed="X" n="0024c15"/><lb ed="R039" n="0048a15"/>遠行。罵辱鞭打。乃至殞命。所有惡業。咸得消除。復
<lb ed="X" n="0024c16"/><lb ed="R039" n="0048a16"/>有頌言。若人造惡業。作<anchor xml:id="beg_39" type="cb-app"/>已<anchor xml:id="end_39"/>生怖畏。自悔若向人。永
<lb ed="X" n="0024c17"/><lb ed="R039" n="0048a17"/>拔其根本。將心悔過。尚除根本。何況有人受持正
<lb ed="X" n="0024c18"/><lb ed="R039" n="0048a18"/>法者乎。如餘教說。業雖經百劫。而終無失壞。眾緣
<lb ed="X" n="0024c19"/><lb ed="R039" n="0048b01"/>會遇時。要必生於果。非有相違。此復云何。且十不
<lb ed="X" n="0024c20"/><lb ed="R039" n="0048b02"/>善惡趣之業。由持正法。泣悔先罪。惡趣果雖永不
<lb ed="X" n="0024c21"/><lb ed="R039" n="0048b03"/>生。然於現身受諸苦報。現受諸苦。豈失壞耶。不生
<lb ed="X" n="0024c22"/><lb ed="R039" n="0048b04"/>惡趣。非拔根耶。若有無間決定業者。命終之後。定
<lb ed="X" n="0024c23"/><lb ed="R039" n="0048b05"/>生彼故。應住劫受。須臾出故。如阿闍王等。是故無
<lb ed="X" n="0024c24"/><lb ed="R039" n="0048b06"/>違。持說此經。不但轉重令輕。轉輕令無而<anchor xml:id="beg_3a" type="cb-app"/>已<anchor xml:id="end_3a"/>。又謂
<pb ed="X" xml:id="X25.0471.0025a" n="0025a"/>
<lb ed="X" n="0025a01"/><lb ed="R039" n="0048b07"/>當得菩提。</p><p xml:id="pX25p0025a0105" rend="margin-left:1em;inline">彌勒菩薩偈曰。及遠離諸障。復能速證
<lb ed="X" n="0025a02"/><lb ed="R039" n="0048b08"/>法。</p><p xml:id="pX25p0025a0202" rend="margin-left:1em;inline">唯其能速證法。故諸報障不難離也。</p><p xml:id="pX25p0025a0216" rend="margin-left:1em;inline">僧問雲居。
<lb ed="X" n="0025a03"/><lb ed="R039" n="0048b09"/>承教有言。是人先世罪業。應墮惡道。以今世人輕
<lb ed="X" n="0025a04"/><lb ed="R039" n="0048b10"/>賤故。先世罪業即為消滅。此意如何。居云。動則應
<lb ed="X" n="0025a05"/><lb ed="R039" n="0048b11"/>墮惡道。靜則為人輕賤。崇壽稠云。心外有法應墮
<lb ed="X" n="0025a06"/><lb ed="R039" n="0048b12"/>惡道。守住自<anchor xml:id="beg_3b" type="cb-app"/>己<anchor xml:id="end_3b"/>為人輕賤。天童頌云。綴綴功過。膠
<lb ed="X" n="0025a07"/><lb ed="R039" n="0048b13"/>膠因果。鏡外狂奔演若多。杖頭擊著破竈墮。竈墮
<lb ed="X" n="0025a08"/><lb ed="R039" n="0048b14"/>破．來相賀。却道從前辜負我。雪<anchor xml:id="beg_3c" type="cb-app"/>竇<anchor xml:id="end_3c"/>頌云。明珠在掌。
<lb ed="X" n="0025a09"/><lb ed="R039" n="0048b15"/>有功者賞。胡漢不來。全無伎倆。伎倆既無。波旬失
<lb ed="X" n="0025a10"/><lb ed="R039" n="0048b16"/>塗。瞿曇瞿曇。識我也無。復云。勘破了也。此諸尊宿。
<lb ed="X" n="0025a11"/><lb ed="R039" n="0048b17"/>直向自性經中明了受持。無絲毫滲漏。罪福從何
<lb ed="X" n="0025a12"/><lb ed="R039" n="0048b18"/>而有。此乃超過一切因果之談。是善能持經者。</p></cb:div>
<lb ed="X" n="0025a13"/><lb ed="R039" n="0049a01"/><cb:div type="orig"><p xml:id="pX25p0025a1301">須菩提。我念過去無量阿僧祇劫。於然燈佛前。得值
<lb ed="X" n="0025a14"/><lb ed="R039" n="0049a02"/>八百四千萬億那由他諸佛。悉皆供養承事。無空過
<lb ed="X" n="0025a15"/><lb ed="R039" n="0049a03"/>者。若復有人。於後末世。能受持讀誦此經。所得功德。
<lb ed="X" n="0025a16"/><lb ed="R039" n="0049a04"/>於我所供養諸佛功德。百分不及一。千萬億分．乃至
<lb ed="X" n="0025a17"/><lb ed="R039" n="0049a05"/>算數譬喻所不能及。須菩提。若善男子．善女人。於後
<lb ed="X" n="0025a18"/><lb ed="R039" n="0049a06"/>末世。有受持讀誦此經。所得功德。我若具說者。或有
<lb ed="X" n="0025a19"/><lb ed="R039" n="0049a07"/>人聞。心即狂亂。狐疑不信。須菩提。當知是經義不可
<lb ed="X" n="0025a20"/><lb ed="R039" n="0049a08"/>思議。果報亦不可思議。</p></cb:div>
<lb ed="X" n="0025a21"/><lb ed="R039" n="0049a09"/><cb:div type="commentary"><p xml:id="pX25p0025a2101" rend="margin-left:1em">通曰。真如雖徧一切處。要假修持而得。非是無修
<lb ed="X" n="0025a22"/><lb ed="R039" n="0049a10"/>而自得也。修之云者。熏修此般若智。不住於相。即
<lb ed="X" n="0025a23"/><lb ed="R039" n="0049a11"/>合無生之理。非是修住相功行所可得也。緣此般
<lb ed="X" n="0025a24"/><lb ed="R039" n="0049a12"/>若無相。非思議所及。故持經功德。亦非思議所及。
<pb ed="X" xml:id="X25.0471.0025b" n="0025b"/>
<lb ed="X" n="0025b01"/><lb ed="R039" n="0049a13"/>不但先世罪業默為消除。雖先世供佛功德亦難
<lb ed="X" n="0025b02"/><lb ed="R039" n="0049a14"/>比量。何者。彼有為之業恒小。而無為之理恒大也。</p>
<lb ed="X" n="0025b03"/><lb ed="R039" n="0049a15"/><p xml:id="pX25p0025b0301" rend="margin-left:1em">刊定記曰。我念過去無量阿僧祇劫。於然燈佛前。
<lb ed="X" n="0025b04"/><lb ed="R039" n="0049a16"/>得值多佛。一一供養承事。因地修行。經三無數劫。
<lb ed="X" n="0025b05"/><lb ed="R039" n="0049a17"/>第一劫滿。遇寶髻如來。第二劫滿。遇然燈如來。第
<lb ed="X" n="0025b06"/><lb ed="R039" n="0049a18"/>三劫滿。遇勝觀如來。今云然燈前者。即第二劫中
<lb ed="X" n="0025b07"/><lb ed="R039" n="0049b01"/>也。那由他者。數當萬萬。而又有八百四千萬億之
<lb ed="X" n="0025b08"/><lb ed="R039" n="0049b02"/>多。供佛功德最大。供養多佛。則功德最多。尚且經
<lb ed="X" n="0025b09"/><lb ed="R039" n="0049b03"/>無數劫。方能成佛。若復有人。於後末世。正法將滅
<lb ed="X" n="0025b10"/><lb ed="R039" n="0049b04"/>之時。能受持此經。廣為人說。所得功德。能證菩提。
<lb ed="X" n="0025b11"/><lb ed="R039" n="0049b05"/>偈云。速獲智通性。以多福德莊嚴。速疾滿足故。視
<lb ed="X" n="0025b12"/><lb ed="R039" n="0049b06"/>我供養諸佛功德。不啻百倍千萬億倍。乃至算數
<lb ed="X" n="0025b13"/><lb ed="R039" n="0049b07"/>譬喻所不能及。如微塵數恒河沙數。皆數中之譬
<lb ed="X" n="0025b14"/><lb ed="R039" n="0049b08"/>喻也。</p><p xml:id="pX25p0025b1403" rend="margin-left:1em;inline">然所以不能及者。有二義。一．彼得福德。此得
<lb ed="X" n="0025b15"/><lb ed="R039" n="0049b09"/>菩提故。二．彼有我相。此無我相故。無相似性。故不
<lb ed="X" n="0025b16"/><lb ed="R039" n="0049b10"/>相及。以上凡五度較量。尚未具說。若具說者。人心
<lb ed="X" n="0025b17"/><lb ed="R039" n="0049b11"/>狐疑惑亂。聞此功德威力。於前福聚。殊絕懸遠。修
<lb ed="X" n="0025b18"/><lb ed="R039" n="0049b12"/>福之人。決不能信。當知是經義。無量無邊不可思
<lb ed="X" n="0025b19"/><lb ed="R039" n="0049b13"/>議。持說是經者所得果報。亦無量無邊不可思議。</p>
<lb ed="X" n="0025b20"/><lb ed="R039" n="0049b14"/><p xml:id="pX25p0025b2001" rend="margin-left:1em">彌勒菩薩偈曰。成種種勢力。得大妙果報。</p><p xml:id="pX25p0025b2017" rend="margin-left:1em;inline">所謂攝
<lb ed="X" n="0025b21"/><lb ed="R039" n="0049b15"/>受四天王釋提桓因梵天王等成就勢力故。即是
<lb ed="X" n="0025b22"/><lb ed="R039" n="0049b16"/>世妙事圓滿。果報極尊貴。</p><p xml:id="pX25p0025b2211" rend="margin-left:1em;inline">又曰。如是等勝業。於法
<lb ed="X" n="0025b23"/><lb ed="R039" n="0049b17"/>修行知。</p><p xml:id="pX25p0025b2304" rend="margin-left:1em;inline">謂於此法修行。應知獲斯業也。惟其無量
<lb ed="X" n="0025b24"/><lb ed="R039" n="0049b18"/>無邊。故曰大。即是多性。惟其不可思議。故曰妙。即
<pb ed="X" xml:id="X25.0471.0025c" n="0025c"/>
<lb ed="X" n="0025c01"/><lb ed="R039" n="0050a01"/>是勝性。皆非凡情所測。持經功德。其勝不可具說
<lb ed="X" n="0025c02"/><lb ed="R039" n="0050a02"/>如此。</p><p xml:id="pX25p0025c0203" rend="margin-left:1em;inline">前五度較量。謂外財兩度。內財兩度。佛因一
<lb ed="X" n="0025c03"/><lb ed="R039" n="0050a03"/>度。且第一以一三千界七寶布施較量不及。第二
<lb ed="X" n="0025c04"/><lb ed="R039" n="0050a04"/>以無量三千界寶施較量不及。第三以一河沙數
<lb ed="X" n="0025c05"/><lb ed="R039" n="0050a05"/>身命布施較量不及。第四以無量河沙數身命布
<lb ed="X" n="0025c06"/><lb ed="R039" n="0050a06"/>施較量不及。第五以如來因地供養諸佛功德較
<lb ed="X" n="0025c07"/><lb ed="R039" n="0050a07"/>量不及。此五重較量。至於算數譬喻所不能及。其
<lb ed="X" n="0025c08"/><lb ed="R039" n="0050a08"/>勢亦不能具說。所以者何。因不同故。此持經少分
<lb ed="X" n="0025c09"/><lb ed="R039" n="0050a09"/>福。於最勝果即成因性。總前布施福聚。亦不成因。
<lb ed="X" n="0025c10"/><lb ed="R039" n="0050a10"/>不能得真實果故。況修世福者。沈酣世福中無窮
<lb ed="X" n="0025c11"/><lb ed="R039" n="0050a11"/>無盡。寧有轉頭時耶。宜乎信受此經者之難其人
<lb ed="X" n="0025c12"/><lb ed="R039" n="0050a12"/>也。</p><p xml:id="pX25p0025c1202" rend="margin-left:1em;inline">僧問洛浦。供養百千諸佛。不如供養一無心道
<lb ed="X" n="0025c13"/><lb ed="R039" n="0050a13"/>人。百千諸佛有何過。無心道人有何德。浦云。一片
<lb ed="X" n="0025c14"/><lb ed="R039" n="0050a14"/>白雲橫谷口。幾多歸鳥盡迷巢。丹霞頌云。拾得疏
<lb ed="X" n="0025c15"/><lb ed="R039" n="0050a15"/>慵非覺曉。寒山懶惰不知歸。聲前一句圓音美。物
<lb ed="X" n="0025c16"/><lb ed="R039" n="0050a16"/>外三山片月輝。若果如寒山．拾得。證於無心地位。
<lb ed="X" n="0025c17"/><lb ed="R039" n="0050a17"/>則供養百千諸佛。亦分外事耳。</p></cb:div></cb:div>
<lb ed="X" n="0025c18"/><lb ed="R039" n="0050a18"/><cb:juan fun="close" n="4"><cb:jhead>金剛般若波羅蜜經宗通卷四</cb:jhead></cb:juan>
</body>
<back>
<cb:div type="apparatus">
<head>校勘記</head>
<p>
<choice cb:resp="#resp1" cb:from="#beg_33" cb:to="#end_33"><corr>已</corr><sic>巳</sic></choice>
<choice cb:resp="#resp1" cb:from="#beg_34" cb:to="#end_34"><corr>已</corr><sic>巳</sic></choice>
<choice cb:resp="#resp1" cb:from="#beg_35" cb:to="#end_35"><corr>已</corr><sic>巳</sic></choice>
<choice cb:resp="#resp1" cb:from="#beg_36" cb:to="#end_36"><corr>已</corr><sic>巳</sic></choice>
<choice cb:resp="#resp1" cb:from="#beg_37" cb:to="#end_37"><corr>已</corr><sic>巳</sic></choice>
<choice cb:resp="#resp1" cb:from="#beg_38" cb:to="#end_38"><corr>已</corr><sic>巳</sic></choice>
<choice cb:resp="#resp1" cb:from="#beg_39" cb:to="#end_39"><corr>已</corr><sic>巳</sic></choice>
<choice cb:resp="#resp1" cb:from="#beg_3a" cb:to="#end_3a"><corr>已</corr><sic>巳</sic></choice>
<choice cb:resp="#resp1" cb:from="#beg_3b" cb:to="#end_3b"><corr>己</corr><sic>巳</sic></choice>
<choice cb:resp="#resp1" cb:from="#beg_3c" cb:to="#end_3c"><corr>竇</corr><sic>寶</sic></choice>
</p>
</cb:div>
</back></text></TEI>