<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="J21nB110">
<teiHeader>
<fileDesc>
		<titleStmt>
			<title>Jiaxing Canon, Electronic version, No. B110 護法錄</title>
			<author>明 宋濂著　袾宏輯　錢謙益訂</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.6 $<date>$Date: 2012/06/27 08:12:46 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
	</editionStmt>
	<extent>10卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/06/27 08:12:46 $</date>
	</publicationStmt>
	<sourceDesc>
		<bibl>Jiaxing Canon Vol. 21, No. B110 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Input by CBETA(first version), Input by CBETA(second version)</p>
		<p xml:lang="zh" cb:type="ly">CBETA 人工輸入（版本一），CBETA 人工輸入（版本二）</p>
	</projectDesc>
<charDecl>
<char xml:id="CB02189">
	<charName>CBETA CHARACTER CB02189</charName>
	<charProp>
		<localName>composition</localName>
		<value>[療-(日/小)+土]</value>
	</charProp>
	<mapping cb:dec="985229" type="PUA">U+F088D</mapping>
</char>
<char xml:id="CB15665">
	<charName>CBETA CHARACTER CB15665</charName>
	<charProp>
		<localName>composition</localName>
		<value>[諒-小+日]</value>
	</charProp>
	<mapping cb:dec="998705" type="PUA">U+F3D31</mapping>
</char>
</charDecl>
</encodingDesc>
<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2009-07-30T13:02:27">Zhou Bang-Xin (ed.) Created initial TEI XML version with BASICX.BAT</change>

</revisionDesc>
</teiHeader>
<text><body>
<cb:mulu type="序" level="1">序一</cb:mulu><cb:mulu type="其他" level="2">旃檀大愛妙色三經小弓</cb:mulu>
<pb ed="J" xml:id="J21.B110.0663b" n="0663b"/>
<lb ed="J" n="0663b01"/><milestone unit="juan" n="7"/><cb:mulu type="卷" n="7"></cb:mulu><cb:juan fun="open" n="7"><cb:jhead>宋文憲公護法錄卷第七</cb:jhead></cb:juan>
<lb ed="J" n="0663b02"/><byline cb:type="author">皇明金華宋濂著</byline>
<lb ed="J" n="0663b03"/><byline cb:type="editor">雲棲<anchor xml:id="beg_155" type="cb-app"/>袾<anchor xml:id="end_155"/>宏　輯</byline>
<lb ed="J" n="0663b04"/><byline cb:type="other">虞山錢謙益訂</byline>
<lb ed="J" n="0663b05"/><cb:div type="xu"><cb:mulu type="序" level="1">序二</cb:mulu><head>序</head>
<lb ed="J" n="0663b06"/><cb:div type="xu"><cb:mulu type="序" level="2">瑞巖和尚語錄序</cb:mulu><head>瑞巖和尚語錄序</head>
<lb ed="J" n="0663b07"/><p xml:id="pJ21p0663b0701">予觀大梵天王問佛決疑經所載梵王以金色波羅
<lb ed="J" n="0663b08"/>夷花獻佛請為說法佛拈花示眾人天百萬悉皆罔
<lb ed="J" n="0663b09"/>措獨金色頭陀破顏微笑佛云吾有正法眼藏涅槃
<lb ed="J" n="0663b10"/>玅心實相無相分付摩訶迦葉嗚呼此非禪波羅蜜
<lb ed="J" n="0663b11"/>之初乎人生而靜性本圓明如大月輪光明遍照凡
<lb ed="J" n="0663b12"/>蘇迷盧境界具濕性者大而河海小而沼沚無不有
<lb ed="J" n="0663b13"/>月是故有百億水則百億之月形焉仰而瞻之而中
<lb ed="J" n="0663b14"/>天之月未嘗分也月譬則性也水譬則境也一為千
<lb ed="J" n="0663b15"/>萬千萬為一初無應者亦無不應者體用一源顯微
<lb ed="J" n="0663b16"/>無間也大聖全體皆真不失其圓明之性如月在寒
<lb ed="J" n="0663b17"/>潭無纖毫障翳清光燁如也凡夫為結習所使業識
<lb ed="J" n="0663b18"/>所縛而唯迷暗是趨如月在濁水固<anchor xml:id="beg_156" type="cb-app"/>已<anchor xml:id="end_156"/>昏冥無見加
<lb ed="J" n="0663b19"/>以獰飆四興翻濤鼓浪魚龍出沒變幻恍惚欲求一
<lb ed="J" n="0663b20"/>隙之明有不可得矣故聖人之心主乎靜靜而非靜
<lb ed="J" n="0663b21"/>而動亦靜也凡夫之情役于動動而不靜而靜亦動
<lb ed="J" n="0663b22"/>也吾達摩大師特來東土以迦葉所傳心學化被有
<lb ed="J" n="0663b23"/>情欲澄濁為清止浪為平直入于覺地而後止故其
<lb ed="J" n="0663b24"/>體常寂而寂無寂也其智常照而照無照也其應常
<lb ed="J" n="0663b25"/>用而用無用也至此則其妙難名矣然未易以一蹴
<lb ed="J" n="0663b26"/>到也惟一惟虛坐忘其軀或緩或徐長與神明居懼
<lb ed="J" n="0663b27"/>其散而弗齊也設疑情以一之恐其志而自畫也假
<lb ed="J" n="0663b28"/>善巧以引之慮其偏而失正也挽沉溺以返之其道
<lb ed="J" n="0663b29"/>蓋如斯而<anchor xml:id="beg_157" type="cb-app"/>已<anchor xml:id="end_157"/>歷代諸師各尊所聞守此而不敢失逮
<lb ed="J" n="0663b30"/>我育王琪公起于東海之濱秉執法柄弘開度門達
<pb ed="J" xml:id="J21.B110.0663c" n="0663c"/>
<lb ed="J" n="0663c01"/>摩大師之道煥然中興入其門者無非龍象而竺元
<lb ed="J" n="0663c02"/>道公號為世嫡今吾恕中慍禪師則又竺元之入室
<lb ed="J" n="0663c03"/>弟子也初受度于元叟端公多聞法要拈香酬恩則
<lb ed="J" n="0663c04"/>歸之道公厥後俯徇眾請出世象山之靈巖黃巖之
<lb ed="J" n="0663c05"/>瑞巖皈依者日益眾名聞東夷使者入貢中國兼奏
<lb ed="J" n="0663c06"/>請住持師因奉　詔來南京力辭其行　皇上憫其
<lb ed="J" n="0663c07"/>耄也特從所請一旦將歸隱鄞江其徒居頂以二會
<lb ed="J" n="0663c08"/>語徵予序予久聞師名亦嘗窺見語言之一二茲又
<lb ed="J" n="0663c09"/>獲睹其全驚霆奮而疾飆馳山嶽移而海水立鬼神
<lb ed="J" n="0663c10"/>泣而魑魅奔有聞之者凡情盡喪予故不辭為稽決
<lb ed="J" n="0663c11"/>疑經所載以啟禪源法水月之喻以明性源推達摩
<lb ed="J" n="0663c12"/>之教以為學源歷題之于首簡予老且病凡求文繽
<lb ed="J" n="0663c13"/>紛于前悉皆謝絕而獨為師拈此者憫大法之陵夷
<lb ed="J" n="0663c14"/>樂師言之契道也。</p></cb:div>
<lb ed="J" n="0663c15"/><cb:div type="xu"><cb:mulu type="序" level="2">雪窗禪師語錄序</cb:mulu><head>雪窗禪師語錄序</head>
<lb ed="J" n="0663c16"/><p xml:id="pJ21p0663c1601">或問于余曰菩提達摩西來以不立文字為宗蓋欲
<lb ed="J" n="0663c17"/>掃空諸相直究本心而趨真實覺地者也名山宿德
<lb ed="J" n="0663c18"/>何莫非達摩之子孫為之徒者因其說法往往編以
<lb ed="J" n="0663c19"/>成書號曰語錄無乃與不立文字之旨相戾乎曰非
<lb ed="J" n="0663c20"/>是之謂也扶衰救弊各隨其時節因緣有不可執一
<lb ed="J" n="0663c21"/>而論者矣昔我三界大師演說大小乘諸經其弟子
<lb ed="J" n="0663c22"/>結集為修多羅藏至繁且多也復慮後之人溺于見
<lb ed="J" n="0663c23"/>解而反為心累故以正法眼藏付于摩訶迦葉拈華
<lb ed="J" n="0663c24"/>微笑之間無上甚深妙法含攝無餘此亦化道之一
<lb ed="J" n="0663c25"/>法門耳非真謂鹿野苑至跋提河所言皆當棄之也
<lb ed="J" n="0663c26"/>不然如來自兜率下生何不即以單傳直指示人顧
<lb ed="J" n="0663c27"/>乃<g ref="#CB15665">󳴱</g>複勸誘而弗置之邪去佛既遠學者纏繞名義
<lb ed="J" n="0663c28"/>不能出離誠有如如來之所慮者達摩出而救之故
<lb ed="J" n="0663c29"/>取迦葉微笑之旨專以示人蓋亦有所甚不得<anchor xml:id="beg_158" type="cb-app"/>已<anchor xml:id="end_158"/>焉
<lb ed="J" n="0663c30"/>爾育王禪師以三昧力入智慧海初說法于白馬寺
<pb ed="J" xml:id="J21.B110.0664a" n="0664a"/>
<lb ed="J" n="0664a01"/>繼遷開元<anchor xml:id="beg_159" type="cb-app"/>已<anchor xml:id="end_159"/>而住阿育王山兼領天童寺事四會之
<lb ed="J" n="0664a02"/>間緇素翕集所以啟人天龍鬼之聽屹立不遷如真
<lb ed="J" n="0664a03"/>正幢涉險度危類大法船若見若聞皆獲利濟至若
<lb ed="J" n="0664a04"/>垂三語以驗來學又如臨萬仞懸崖撒手而立非上
<lb ed="J" n="0664a05"/>根大器豈易入其閫奧者哉虞文靖公贊師之語謂
<lb ed="J" n="0664a06"/>為佛果一枝鳳毛麟角者其言良可信不誣也師入
<lb ed="J" n="0664a07"/>滅之十四年其上首弟子象先輿公月徑滿公以所
<lb ed="J" n="0664a08"/>錄語徵余為之序余故舉扶衰救弊各隨其時節因
<lb ed="J" n="0664a09"/>緣者言之于以見達摩之宗非有違于先佛諸師之
<lb ed="J" n="0664a10"/>錄非有違于達摩其事雖殊理則同也有若禪師此
<lb ed="J" n="0664a11"/>錄之行後有因語言而入者雖不得見師而師之惠
<lb ed="J" n="0664a12"/>利所及益遠矣雖然靈妙一真直超三界其大無外
<lb ed="J" n="0664a13"/>其小無內雖無物之不攝欲求一物了不可得于斯
<lb ed="J" n="0664a14"/>時也無煩惱可除無法門可學無眾生可度無佛道
<lb ed="J" n="0664a15"/>可成尚何有言語文字之足論哉觀斯錄者又當于
<lb ed="J" n="0664a16"/>是而求之人能于是求之始于禪師之道與有聞矣
<lb ed="J" n="0664a17"/>禪師名悟光字公實姓楊氏別號曰雪窗成都之新
<lb ed="J" n="0664a18"/>都人。</p></cb:div>
<lb ed="J" n="0664a19"/><cb:div type="xu"><cb:mulu type="序" level="2">南堂禪師語錄序</cb:mulu><head>南堂禪師語錄序</head>
<lb ed="J" n="0664a20"/><p xml:id="pJ21p0664a2001">予壯齡時與千巖長公為方外交千巖以南堂禪師
<lb ed="J" n="0664a21"/>偈贊示余余讀之驚曰是有所證悟者之言也絕枝
<lb ed="J" n="0664a22"/>蔓去町畦而不墮于情識之境不意大法凋零而能
<lb ed="J" n="0664a23"/>見斯人哉千巖以余言為然當時之所見僅一二章
<lb ed="J" n="0664a24"/>耳自時厥後或吳或楚或梁宋或魯衛名僧開士多
<lb ed="J" n="0664a25"/>有謁余浦陽江之上者余既見輒問見南堂否曰見
<lb ed="J" n="0664a26"/>之曰有何言遂各解囊相示見漸多則其心慕之為
<lb ed="J" n="0664a27"/>愈至及來京師其弟子祖灊海壽復持三會語畀余
<lb ed="J" n="0664a28"/>而求為之序讀之連日因獲盡其大觀焉嗚呼據獅
<lb ed="J" n="0664a29"/>子座演如來法其任甚不輕也在他人為之東剽西
<lb ed="J" n="0664a30"/>掠拈綴成篇而椎鑿之痕故在師則混融無跡不異
<pb ed="J" xml:id="J21.B110.0664b" n="0664b"/>
<lb ed="J" n="0664b01"/>雲流而天空者矣在他人為之拘滯一偶動輒有礙
<lb ed="J" n="0664b02"/>或得乎此竟遺于彼師于殺活之機縱橫皆自如矣
<lb ed="J" n="0664b03"/>在他人為之氣索神沮不自振拔而無以應來學之
<lb ed="J" n="0664b04"/>求師乃圓滿充足覃及于諸方矣有若師者其所造
<lb ed="J" n="0664b05"/>詣誠非凡情之可度量哉夫以少林西來惟究心源
<lb ed="J" n="0664b06"/>言辭直截初無隱晦傳至大鑒恐為世諦流布不得
<lb ed="J" n="0664b07"/>不秘護而密持之歷代碩師隨時升降慈憫峻厲各
<lb ed="J" n="0664b08"/>立戶庭其接引雖若有不同所以袪逐妄緣而挽入
<lb ed="J" n="0664b09"/>正塗者則一而<anchor xml:id="beg_15a" type="cb-app"/>已<anchor xml:id="end_15a"/>矣迨及宋季尚奇騁異背其師授
<lb ed="J" n="0664b10"/>而流于頗僻者漸多有之君子言之未嘗不為之太
<lb ed="J" n="0664b11"/>息師能循蹈矩彠惟祖武是繩提唱真乘使人復見
<lb ed="J" n="0664b12"/>大鑒遺意其扶樹正宗之功夫豈小哉余之慕師非
<lb ed="J" n="0664b13"/>一日鉅細之辭皆獲觀焉故知師為獨深而謂非他
<lb ed="J" n="0664b14"/>人之所能及然可惜者師之名位不滿于德使其說
<lb ed="J" n="0664b15"/>法五山布靉靆之慈雲澍滂沱之教雨則其功逮被
<lb ed="J" n="0664b16"/>又不止今之所見而<anchor xml:id="beg_15b" type="cb-app"/>已<anchor xml:id="end_15b"/>雖然名外也非內也德內也
<lb ed="J" n="0664b17"/>非外也師內重而外輕者也苟以在外者之崇卑以
<lb ed="J" n="0664b18"/>為在內者之低昂是不知師者也師之行業余既詳
<lb ed="J" n="0664b19"/>書成記勒之堅玟復為讀斯錄者著其說如此千巖
<lb ed="J" n="0664b20"/>在定光中又未必不以余言為然也師諱清欲字了
<lb ed="J" n="0664b21"/>庵南堂其號也族姓朱氏台之臨海人嘗住開福本
<lb ed="J" n="0664b22"/>覺靈巖三禪剎云。</p></cb:div>
<lb ed="J" n="0664b23"/><cb:div type="xu"><cb:mulu type="序" level="2">千巖禪師語錄序</cb:mulu><head>千巖禪師語錄序</head>
<lb ed="J" n="0664b24"/><p xml:id="pJ21p0664b2401">往予家居時嘗謁千巖禪師于烏傷伏龍山當是時
<lb ed="J" n="0664b25"/>遐邇學子望風奔湊曾未幾何化荒墟為樓觀易空
<lb ed="J" n="0664b26"/>寥為金碧鍾鼓之聲上徹霄漢嗚呼何其能也蓋禪
<lb ed="J" n="0664b27"/>師以無能為能不用為用芳蘭生于幽谷而馨香遠
<lb ed="J" n="0664b28"/>聞蒼璧韞于玄璞而光輝外發禪師處于遐壤而人
<lb ed="J" n="0664b29"/>競從之有道之士其果有異于庸常者歟且禪師在
<lb ed="J" n="0664b30"/>時其弟子嗣詔嘗錄其語鍥梓以傳予嘗獲觀之其
<pb ed="J" xml:id="J21.B110.0664c" n="0664c"/>
<lb ed="J" n="0664c01"/>敷宣大法如雲雷迭興而九龍噴雨也如大醫王制
<lb ed="J" n="0664c02"/>藥隨證而愈疾也如摩醯三眼光明洞照而無不至
<lb ed="J" n="0664c03"/>也由是知禪師之道不實不虛不有不無不中不邊
<lb ed="J" n="0664c04"/>在普應之門蓋亦鏗然有聲者也以能以用窺禪師
<lb ed="J" n="0664c05"/>者抑亦末矣禪師既入寂兵燹方張所謂語錄者皆
<lb ed="J" n="0664c06"/>為煨燼經今十有餘年矣一庵鄰上人自幼侍禪師
<lb ed="J" n="0664c07"/>與聞其道乃以舊本重刻不遠一千餘里來徵予序
<lb ed="J" n="0664c08"/>予謂禪師之道見于言讀其言自可知其道又何以
<lb ed="J" n="0664c09"/>序文為然稽之古德其語存于今者多名縉紳為題
<lb ed="J" n="0664c10"/>辭不若是固不足以表正宗之所寄第予也非人惡
<lb ed="J" n="0664c11"/>足為禪師之重輕以禪師與予交也因不辭而為之
<lb ed="J" n="0664c12"/>書雖然禪師之道不落有無中邊虛實者固不可以
<lb ed="J" n="0664c13"/>語言文字求也欲求禪師之道其亦得魚兔而忘筌
<lb ed="J" n="0664c14"/>蹄者乎禪師行業予嘗為撰塔上之銘茲不書上人
<lb ed="J" n="0664c15"/>方閱三藏諸經連年不自休今又孜孜而為是圖亦
<lb ed="J" n="0664c16"/>可謂不悖其師者也。</p></cb:div>
<lb ed="J" n="0664c17"/><cb:div type="xu"><cb:mulu type="序" level="2">育王禪師裕公三會語錄序</cb:mulu><head>育王禪師裕公三會語錄序</head>
<lb ed="J" n="0664c18"/><p xml:id="pJ21p0664c1801">古之人道感而形化曷嘗貴于言哉甚不得<anchor xml:id="beg_15c" type="cb-app"/>已<anchor xml:id="end_15c"/>而有
<lb ed="J" n="0664c19"/>言言或易于遺忘又甚不得<anchor xml:id="beg_15d" type="cb-app"/>已<anchor xml:id="end_15d"/>而記錄之雖曰形諸
<lb ed="J" n="0664c20"/>簡編然懼不能行遠又甚不<anchor xml:id="beg_15e" type="cb-app"/>已<anchor xml:id="end_15e"/>始刻文梓而傳之其
<lb ed="J" n="0664c21"/>言之也欲擊蒙于當時其傳之也將澤物于後世惓
<lb ed="J" n="0664c22"/>惓為道之心為何如哉此濂于歷代諸師之言不能
<lb ed="J" n="0664c23"/>無感也激者則曰靈明中居一塵不可留況語言文
<lb ed="J" n="0664c24"/>字紛穢龐雜足以礙沖虛而窒真如達摩氏東來持
<lb ed="J" n="0664c25"/>楞伽經以印人心楞伽佛口所宣也君子尚謂其墮
<lb ed="J" n="0664c26"/>于枝蔓況後來師弟子策勵之言乎曰不然也人之
<lb ed="J" n="0664c27"/>根性不同而垂接之機亦異其上上者一見之頃情
<lb ed="J" n="0664c28"/>塵自然銷霣何假于言哉若下下者朝夕<g ref="#CB15665">󳴱</g><g ref="#CB15665">󳴱</g>誨之
<lb ed="J" n="0664c29"/>淡如嚼蠟竟不知其味苟欲絕文字令其豁然自悟
<lb ed="J" n="0664c30"/>是猶采鳧藻于山顛求女蘿于海底終不可得也今
<pb ed="J" xml:id="J21.B110.0665a" n="0665a"/>
<lb ed="J" n="0665a01"/>之去古亦遠矣自大鑒以來其語具在人仰之者如
<lb ed="J" n="0665a02"/>應龍升天海立雲流或現大身或現小身不可凡情
<lb ed="J" n="0665a03"/>測度儻不因其言而求之則其超然獨立不墮色聲
<lb ed="J" n="0665a04"/>者奚從而知之既知之必將則而象之若以其窒真
<lb ed="J" n="0665a05"/>如而礙沖虛一切斥去濂不識其可乎不可乎雖然
<lb ed="J" n="0665a06"/>寶積經云如來所演八萬四千法藏聲教皆名為文
<lb ed="J" n="0665a07"/>離諸一切言音文字理不可說是名為義法藏且爾
<lb ed="J" n="0665a08"/>況下于斯者乎以此觀之當略其文而究其義可也
<lb ed="J" n="0665a09"/>然而取魚者必資筌搏兔者當用蹄兔與魚既獲而
<lb ed="J" n="0665a10"/>無事于蹄筌吾心源既澄識浪自息復何義之云乎
<lb ed="J" n="0665a11"/>濂之區區又不能無感于後之人也育王禪師裕公
<lb ed="J" n="0665a12"/>三坐道場策勵學徒如青天霹靂聞者掩耳演說無
<lb ed="J" n="0665a13"/>上妙道如升蘇迷盧山闊視四天下百物無所遁藏
<lb ed="J" n="0665a14"/>大司徒楚國歐陽文公謂其言出入宗乘內典左右
<lb ed="J" n="0665a15"/>逢原其文涉獵百氏燦然可睹鞔峰住山恕中慍公
<lb ed="J" n="0665a16"/>謂其設施踔厲不愧為大慧七世孫皆知言濂頗獲
<lb ed="J" n="0665a17"/>與公游嘗以賸語三卷質正于公公不鄙而題識之
<lb ed="J" n="0665a18"/>許其可以入道今<anchor xml:id="beg_15f" type="cb-app"/>已<anchor xml:id="end_15f"/>十閱寒暑矣公之徒師秀不遠
<lb ed="J" n="0665a19"/>千里以公三會語請濂序而傳之嗚呼公之有言與
<lb ed="J" n="0665a20"/>秀之汲汲圖此者夫豈得<anchor xml:id="beg_160" type="cb-app"/>已<anchor xml:id="end_160"/>者哉濂雖不文因不辭
<lb ed="J" n="0665a21"/>而書諸首簡云。</p></cb:div>
<lb ed="J" n="0665a22"/><cb:div type="other"><cb:mulu type="其他" level="2">古鼎和尚四會語錄序贊</cb:mulu><head>古鼎和尚四會語錄序贊</head>
<lb ed="J" n="0665a23"/><p xml:id="pJ21p0665a2301">古鼎禪宗銘公以臨濟十七世孫四坐道場為黑白
<lb ed="J" n="0665a24"/>之所宗仰一旦祝釐江淛省垣現白光三道丞相康
<lb ed="J" n="0665a25"/>里公見之極加敬禮未幾將示寂語其徒曰觀世音
<lb ed="J" n="0665a26"/>蓮臺至矣安坐而逝及火化舌根齒牙數珠俱不壞
<lb ed="J" n="0665a27"/>五色舍利燦爛無數國史危先生<anchor xml:id="beg_161" type="cb-app"/>已<anchor xml:id="end_161"/>摭其行業為文
<lb ed="J" n="0665a28"/>勒諸碑而四會語未有序之者師之得法上首今天
<lb ed="J" n="0665a29"/>界禪師西白金公屬濂作之濂覽<anchor xml:id="beg_162" type="cb-app"/>已<anchor xml:id="end_162"/>合爪言曰是真
<lb ed="J" n="0665a30"/>正語是不著有無語是雷轟電掃語學者隨所悟入
<pb ed="J" xml:id="J21.B110.0665b" n="0665b"/>
<lb ed="J" n="0665b01"/>如慈雲遍覆法雨普沾小大根莖皆獲生成非入正
<lb ed="J" n="0665b02"/>知見具大力量者孰能與于此嗚呼世安復有斯人
<lb ed="J" n="0665b03"/>乎哉非謂果無之也求其真淳無偽若師者鮮也濂
<lb ed="J" n="0665b04"/>既為敘其事復歆豔之歆豔之不足復作伽陀一章
<lb ed="J" n="0665b05"/>贊之其辭曰我觀我師四會語一言一句皆真實河
<lb ed="J" n="0665b06"/>沙妙義總含藏其中無餘亦無欠及至能所齊泯時
<lb ed="J" n="0665b07"/>欲覓片言不可得有如十萬虛空界種種色相皆現
<lb ed="J" n="0665b08"/>前或飛或潛或動植以至洪纖高下等枯榮生死及
<lb ed="J" n="0665b09"/>崩竭了然不染虛空相而亦不出于虛空真相如如
<lb ed="J" n="0665b10"/>不動故師昔嘗登寂照場耳邊一喝三日聾惟聾故
<lb ed="J" n="0665b11"/>使功用絕絕後通身皆是耳自茲出世入翁川翁川
<lb ed="J" n="0665b12"/>海水亦生耳但聞魚龍哮吼聲即使波濤增洶湧繼
<lb ed="J" n="0665b13"/>升補陀洛伽山合掌問訊觀世音目能觀色耳聞聲
<lb ed="J" n="0665b14"/>音聲何獨以目觀不知本來無耳目見所不見聞不
<lb ed="J" n="0665b15"/>聞盡大千界無礙者中天竺國凌霄峰所談妙法皆
<lb ed="J" n="0665b16"/>如是只因妙法法難思結集<anchor xml:id="beg_163" type="cb-app"/>已<anchor xml:id="end_163"/>落第二義眉間放出
<lb ed="J" n="0665b17"/>白毫光七寶蓮臺向空至此皆遊戲神通事于師之
<lb ed="J" n="0665b18"/>道不相攝師之道大不思議千古贊歎莫能盡姑以
<lb ed="J" n="0665b19"/>第二門中觀可以洗空于結習可以觸動于悟機可
<lb ed="J" n="0665b20"/>以速證于菩提是宜流通于世間視如照耀光明幢
<lb ed="J" n="0665b21"/>我言或誣有如水。</p></cb:div>
<lb ed="J" n="0665b22"/><cb:div type="xu"><cb:mulu type="序" level="2">徑山悅堂禪師四會語序</cb:mulu><head>徑山悅堂禪師四會語序</head>
<lb ed="J" n="0665b23"/><p xml:id="pJ21p0665b2301">根有利鈍故所教有異同悟有淺湥故所印有小大
<lb ed="J" n="0665b24"/>施其善巧之力釋彼結習之固非假言辭難窮實際
<lb ed="J" n="0665b25"/>所以達摩歷辨于六宗臨濟有發于三要照耀今古
<lb ed="J" n="0665b26"/>函蓋乾坤茲其為巨浸之輿梁作昏衢之燈燭也歟
<lb ed="J" n="0665b27"/>有若悅堂顏公禪師以東嶼正嫡弘西來太宗初住
<lb ed="J" n="0665b28"/>崑山之東禪轉吳門之萬壽升虎林之南屏遂陟雙
<lb ed="J" n="0665b29"/>徑樹大法幢凡四坐道場名聞京國遣使者再下璽
<lb ed="J" n="0665b30"/>書護其教且有金襴法衣之賜藩王大臣無不函香
<pb ed="J" xml:id="J21.B110.0665c" n="0665c"/>
<lb ed="J" n="0665c01"/>問道黑白駿奔如眾歸市禪師隨機接引霑被為多
<lb ed="J" n="0665c02"/>其善誘弗倦則春氣津津太和襲人也其發蒙撤蔀
<lb ed="J" n="0665c03"/>則翳捲太清冰釋洪河也其警省振勵則震雷虩虩
<lb ed="J" n="0665c04"/>喪厥匕箸也其含弘攝授則山不讓塵海不擇流也
<lb ed="J" n="0665c05"/>由是而觀所教有同異非根有利鈍者歟所印有小
<lb ed="J" n="0665c06"/>大非悟有淺深者歟前謂施善巧釋結習假言辭窮
<lb ed="J" n="0665c07"/>實際者其道豈不在于斯歟昔者先師黃文獻公現
<lb ed="J" n="0665c08"/>宰官身敷宣般若與禪師為方外交而禪師受度婺
<lb ed="J" n="0665c09"/>之寶林又在予父母之邦稽茲緣契實繫中情禪師
<lb ed="J" n="0665c10"/>上首南峰珵公得法最蚤乃出四會語僤題首簡予
<lb ed="J" n="0665c11"/>竊聞之入奧室者能探于幽邃升危岑者始矚于冥
<lb ed="J" n="0665c12"/>茫松月大師印公禪林之獅子法海之長鯨也其稱
<lb ed="J" n="0665c13"/>禪師之道高于圓照佛照二公其言豈虛發者哉惟
<lb ed="J" n="0665c14"/>賢知賢蓋可徵矣仰前哲之風徽作後武之矩度究
<lb ed="J" n="0665c15"/>其遺轍足證新功是錄之行其必有超然獨得于語
<lb ed="J" n="0665c16"/>言之外者乎。</p>
<lb ed="J" n="0665c17"/><p xml:id="pJ21p0665c1701" rend="margin-left:1em">雲棲曰四會語錄今無存松月亦未知何許而曰
<lb ed="J" n="0665c18"/>道高于圓照佛照夫二公豈易及哉而曰過之更
<lb ed="J" n="0665c19"/>俟賢者考正。</p></cb:div>
<lb ed="J" n="0665c20"/><cb:div type="other"><cb:mulu type="其他" level="2">重刊寂照和尚四會語題辭</cb:mulu><head>重刊寂照和尚四會語題辭</head>
<lb ed="J" n="0665c21"/><p xml:id="pJ21p0665c2101">寂照和尚元叟端公既示寂金華黃文獻公為銘其
<lb ed="J" n="0665c22"/>塔蜀郡虞文靖公為序其四會語二公以文辭名天
<lb ed="J" n="0665c23"/>下亦云備矣其入室弟子清泰子楩金山惠明天寧
<lb ed="J" n="0665c24"/>祖闡復合辭請曰舊刊所錄先師語不幸燬于兵然
<lb ed="J" n="0665c25"/>非此無以見道之所存竊懼不傳子楩三人者<anchor xml:id="beg_164" type="cb-app"/>已<anchor xml:id="end_164"/>協
<lb ed="J" n="0665c26"/>力命印生重雕之矣敢重以首簡請為序雖然序猶
<lb ed="J" n="0665c27"/>可略也先師事蹟多涉神異狀行者輒諱而不書神
<lb ed="J" n="0665c28"/>異之事大乘者固所不樂聞苟錄以示入道之士亦
<lb ed="J" n="0665c29"/>足以起其正信初何傷乎願併識之序中予不敢辭
<lb ed="J" n="0665c30"/>稽子楩等言公平頂古貌眼光鑠人頷下數髯磔立
<pb ed="J" xml:id="J21.B110.0666a" n="0666a"/>
<lb ed="J" n="0666a01"/>凜然如雪後孤松坐則挺峙行不旋顧英風逼人凜
<lb ed="J" n="0666a02"/>如也所過之處眾方讙譁如雷聞履聲輒曰端書記
<lb ed="J" n="0666a03"/>來矣噤默如無人賓友相從未嘗與談人間細故舍
<lb ed="J" n="0666a04"/>大法不發一言秉性堅凝確乎不可拔自為大僧至
<lb ed="J" n="0666a05"/>化滅無一夕脫衣而寢其從南屏歸化城受經夏夕
<lb ed="J" n="0666a06"/>啟窗而臥忽一梵僧飛錫而來與談般若樞要亶亶
<lb ed="J" n="0666a07"/>不絕未幾騰空而去虎岩師主雙徑時嘗言道家者
<lb ed="J" n="0666a08"/>流有上章謁帝者其還甚遲因叩之答云為選徑山
<lb ed="J" n="0666a09"/>四十八代住持故天閽久不開爾公正符其數公朝
<lb ed="J" n="0666a10"/>京師夢徑山潭龍君持金匙舉食食公數凡十又八
<lb ed="J" n="0666a11"/>公主法席實十八春秋也公將示滅所剪爪髮留<anchor xml:id="beg_165" type="cb-app"/>瘞<anchor xml:id="end_165"/>
<lb ed="J" n="0666a12"/>化城幻有庵逮啟視之設利累累然生矣公之遺事
<lb ed="J" n="0666a13"/>有若此者皆宜補書以見于世不可略也蓋公道契
<lb ed="J" n="0666a14"/>佛祖名震華夏誠堪輿間氣之所鍾其祥應之至亦
<lb ed="J" n="0666a15"/>出自然非苟涉于神怪者比也文獻所謂門庭之盛
<lb ed="J" n="0666a16"/>規重矩疊法雷普震裂地轟天文靖所謂譬諸名藩
<lb ed="J" n="0666a17"/>鎮以宿將隱然持重風霆不驚握機行令舒卷自由
<lb ed="J" n="0666a18"/>足以使方城連戌有所仰放不敢踰越其言誠不誣
<lb ed="J" n="0666a19"/>哉濂何敢復贊一辭頗念文靖之學粗聞而知之又
<lb ed="J" n="0666a20"/>執弟子之役於文獻之門者最久於是勦其緒論重
<lb ed="J" n="0666a21"/>申之如此嗚呼公之四會語其尚假濂文以傳之哉
<lb ed="J" n="0666a22"/>子楩字用堂惠明字性源祖闡字仲猷皆設化一方
<lb ed="J" n="0666a23"/>黑白成皈仰云。</p></cb:div>
<lb ed="J" n="0666a24"/><cb:div type="xu"><cb:mulu type="序" level="2">徑山愚庵禪師四會語序</cb:mulu><head>徑山愚庵禪師四會語序</head>
<lb ed="J" n="0666a25"/><p xml:id="pJ21p0666a2501">或問于濂曰世間至大者何物也曰天與地也曰至
<lb ed="J" n="0666a26"/>明者又何物也曰日與月也曰然則佛法亦明且大
<lb ed="J" n="0666a27"/>也其與天地日月並乎曰非然也曰其義何居曰天
<lb ed="J" n="0666a28"/>地日月寓乎形者也形則有成壞有限量雖百億妙
<lb ed="J" n="0666a29"/>高山中涵百億兩曜百億四天下以至于恒河沙數
<lb ed="J" n="0666a30"/>皆有窮也皆有止也此無他囿乎物者也若如來大
<pb ed="J" xml:id="J21.B110.0666b" n="0666b"/>
<lb ed="J" n="0666b01"/>法則不然既無體段又無方所吾不為成孰能為之
<lb ed="J" n="0666b02"/>壞吾不為後孰能為之先吾不為下孰能為之上芒
<lb ed="J" n="0666b03"/>乎忽乎曠乎漠乎微妙而圓通乎其小無內其大無
<lb ed="J" n="0666b04"/>外真如獨露無非道者所以超乎天地之外出乎日
<lb ed="J" n="0666b05"/>月之上大而至于不可象斯為大矣明而至于不可
<lb ed="J" n="0666b06"/>名斯為明矣是故以有情言之則四聖以至六凡或
<lb ed="J" n="0666b07"/>覺或迷佛法無乎不具也以無情言之則火水土石
<lb ed="J" n="0666b08"/>與彼草木或洪或纖佛法無乎不在也三乘十二分
<lb ed="J" n="0666b09"/>教不能盡宣也八萬四千塵勞門不能染汙也嗚呼
<lb ed="J" n="0666b10"/>罄徂徠之松以為煤斷淇園之竹以為管其能盡贊
<lb ed="J" n="0666b11"/>頌之美乎然而佛法固明且大也其靈明之在人者
<lb ed="J" n="0666b12"/>萬劫雖遠不離當念一念不立即證菩提亦在夫自
<lb ed="J" n="0666b13"/>勉之而<anchor xml:id="beg_166" type="cb-app"/>已<anchor xml:id="end_166"/>濂雖不敏每遇學佛者喜談而樂道之初
<lb ed="J" n="0666b14"/>不以其證入淺深而有間其意頗有見于斯也徑山
<lb ed="J" n="0666b15"/>住持以中禪師名智及學徒尊之號曰愚庵俗姓某
<lb ed="J" n="0666b16"/>世居姑蘇得法于元叟端公歷住隆教普慈二剎帝
<lb ed="J" n="0666b17"/>師錫以明辯正宗廣慧禪師之號<anchor xml:id="beg_167" type="cb-app"/>已<anchor xml:id="end_167"/>而陞淨慈遂主
<lb ed="J" n="0666b18"/>今山四據高座敷揚佛法以聳人天龍鬼之聽緇素
<lb ed="J" n="0666b19"/>相從如雲歸岫其弟子某會粹成書介吾友用堂楩
<lb ed="J" n="0666b20"/>公請文以題其首濂懸燈而疾讀之其解人膠纏如
<lb ed="J" n="0666b21"/>鷹脫絛鏇摩雲而奮飛也其方便為人如慈母愛子
<lb ed="J" n="0666b22"/>一步而三顧也其宏機密用如大將臨陣旗鼓動而
<lb ed="J" n="0666b23"/>矢石集也誠一代之宗師而有德有言者歟雖不二
<lb ed="J" n="0666b24"/>門中一法不存何況於言覽者當求禪師言外之意
<lb ed="J" n="0666b25"/>使意見兩忘而忘忘亦忘方近道矣嗚呼佛法超乎
<lb ed="J" n="0666b26"/>天地之外出乎日月之上豈細故哉人患不求之爾
<lb ed="J" n="0666b27"/>今極其贊頌而書于此錄之端實欲起人之敬信也
<lb ed="J" n="0666b28"/>繪畫虛空非愚則惑濂蓋無以逃其責矣。</p></cb:div>
<lb ed="J" n="0666b29"/><cb:div type="xu"><cb:mulu type="序" level="2">楚石禪師六會語序</cb:mulu><head>楚石禪師六會語序</head>
<lb ed="J" n="0666b30"/><p xml:id="pJ21p0666b3001">大慧提唱圓悟之道于徑山神機妙用廣大無礙入
<pb ed="J" xml:id="J21.B110.0666c" n="0666c"/>
<lb ed="J" n="0666c01"/>其門者凡情盡喪得法弟子不翅千餘人各闡化原
<lb ed="J" n="0666c02"/>而佛照于其中稱為善繼佛照之後而妙峰紹之妙
<lb ed="J" n="0666c03"/>峰之後而藏叟承之如持左<anchor xml:id="beg_168" type="cb-app"/>券<anchor xml:id="end_168"/>相授器度吻合無差
<lb ed="J" n="0666c04"/>爽者寂照在四傳之餘復能克肖前人誠所謂世濟
<lb ed="J" n="0666c05"/>其美者然而諸師證入雖有不同其上接西來宗旨
<lb ed="J" n="0666c06"/>使人離垢氛而發精明者則一而<anchor xml:id="beg_169" type="cb-app"/>已<anchor xml:id="end_169"/>矣寂照之弟子
<lb ed="J" n="0666c07"/>楚石禪師蚤以穎悟之姿銳意于道一時名德若晦
<lb ed="J" n="0666c08"/>機若虛谷若雲外爭欲令出座下師皆謝之惟詣寂
<lb ed="J" n="0666c09"/>照之室反覆參叩一聞鼓嗚群疑水消世間萬物總
<lb ed="J" n="0666c10"/>總林林皆能助發真常之機自是六坐道場說法度
<lb ed="J" n="0666c11"/>人嬉笑怒罵無非佛事至于現寶樓閣及種種莊嚴
<lb ed="J" n="0666c12"/>導彼末法因相生悟其與一實境界未嘗違背聲聞
<lb ed="J" n="0666c13"/>之起水涌山出迨世緣將盡顏色不異常時翛然坐
<lb ed="J" n="0666c14"/>脫如返故廬則其俊偉光明較于恃口給而昧心學
<lb ed="J" n="0666c15"/>者其果何如也哉嗚呼大慧之道至矣自它宗言之
<lb ed="J" n="0666c16"/>執持正法作獅王哮吼者固往往有其人第近年以
<lb ed="J" n="0666c17"/>來傳者失真瀾倒波隨所趣日下司法柄之士復輕
<lb ed="J" n="0666c18"/>加印可致使魚目渾珍揚眉瞬目之頃輒曰彼<anchor xml:id="beg_16a" type="cb-app"/>已<anchor xml:id="end_16a"/>悟
<lb ed="J" n="0666c19"/>矣何其易悟哉人遂誚之為瓠子之印非特此也五
<lb ed="J" n="0666c20"/>家宗要歷抄而熟記之曰此為臨濟此為曹洞法眼
<lb ed="J" n="0666c21"/>此為溈仰雲門不問傳之絕續設為活機如此問者
<lb ed="J" n="0666c22"/>即如此答多至十餘轉語以取辦于口名之曰傳公
<lb ed="J" n="0666c23"/>案若是者皆見棄于師者也今觀師之六會語小人
<lb ed="J" n="0666c24"/>無內大入無外機用真切無愧先德唯具金剛眼者
<lb ed="J" n="0666c25"/>有以知余言之有在也余耄矣厄于索文者繁多力
<lb ed="J" n="0666c26"/>固拒之此獨樂序之而弗寘者憫魔說之害教表正
<lb ed="J" n="0666c27"/>傳以勵世也師諱梵琦其字楚石行業之詳則備見
<lb ed="J" n="0666c28"/>塔銘中其來徵序者得法上首瑩中瓛公也。</p></cb:div>
<lb ed="J" n="0666c29"/><cb:div type="xu"><cb:mulu type="序" level="2">靈隱和尚復公禪師三會語序</cb:mulu><head>靈隱和尚復公禪師三會語序</head>
<lb ed="J" n="0666c30"/><p xml:id="pJ21p0666c3001">無相居士坐清淨室想清淨觀忽有沙門號曰曇鍠
<pb ed="J" xml:id="J21.B110.0667a" n="0667a"/>
<lb ed="J" n="0667a01"/>合掌頂禮而作言曰我師靈隱三坐道場法音之震
<lb ed="J" n="0667a02"/>有如轟雷蟄蟲皆興飛行自在各適恒性又如晨鍾
<lb ed="J" n="0667a03"/>人正昏酣一聞音聲颯然驚覺同袍宗演及諸上首
<lb ed="J" n="0667a04"/>假觚翰力成文句身唯願居士開光明藏洞照篇端
<lb ed="J" n="0667a05"/>使信心者同入如來大華嚴海居士微笑告沙門言
<lb ed="J" n="0667a06"/>爾師所演大乘正法當時聞者注耳熏心一切纏結
<lb ed="J" n="0667a07"/>悉皆解脫既解脫<anchor xml:id="beg_16b" type="cb-app"/>已<anchor xml:id="end_16b"/>萬法皆空何況于言爾等結集
<lb ed="J" n="0667a08"/>翰墨假合畢竟大法果何所寄若謂出于翰墨之間
<lb ed="J" n="0667a09"/>湘竹兔毫魚膠松煤不能說法譬如石工手持錐鑿
<lb ed="J" n="0667a10"/>鑿彼崖石為菩薩相首戴華冠面如滿月塗以黃金
<lb ed="J" n="0667a11"/>間以五彩珍珠瓔珞種種具足爾意云何是真佛不
<lb ed="J" n="0667a12"/>沙門白言如是如是復告沙門當觀實相惟是像佛
<lb ed="J" n="0667a13"/>四體奇偉被服絢麗固無異者若比真佛神通變化
<lb ed="J" n="0667a14"/>無量無邊二者孰勝以此思惟佛身充滿遍周沙界
<lb ed="J" n="0667a15"/>豈同崖石拘礙方所況此文句纔脫口吻即第二義
<lb ed="J" n="0667a16"/>書之簡編去道逾遠又如畫師和丹抹黛經營想像
<lb ed="J" n="0667a17"/>貌師子王拳毛旋螺利距削鐵威稜氣燄可怖可愕
<lb ed="J" n="0667a18"/>迫而視之勢若飛動爾意云何是師子不沙門白言
<lb ed="J" n="0667a19"/>如是如是復告沙門有像皆假是師子相形模生獰
<lb ed="J" n="0667a20"/>踞視左右亦無異者若比于真奮迅跳擲百獸盡伏
<lb ed="J" n="0667a21"/>二者孰劣以此思惟物唯真者方能動物寓形縑素
<lb ed="J" n="0667a22"/>與木石等況此文句不見形聲徒存其跡用之求道
<lb ed="J" n="0667a23"/>如捕風影沙門當知法尚善權難齊一軌如求兔者
<lb ed="J" n="0667a24"/>必假于蹄欲致魚者定資于筌魚兔既獲筌蹄則棄
<lb ed="J" n="0667a25"/>法因言入言入法空亦復如是是知汝師顯說密說
<lb ed="J" n="0667a26"/>權說實說縱說橫說無非闡揚我佛如來第一了義
<lb ed="J" n="0667a27"/>有能于此文句之中或四三句或五六句乃至無句
<lb ed="J" n="0667a28"/>勿著色求勿著聲求忽然悟入譬一切眾眇者能視
<lb ed="J" n="0667a29"/>跛者能履瘖者能言疾者能起其為霑丐胡可喻云
<lb ed="J" n="0667a30"/>若執文句反為留礙沙門當知有物混然萬有之宗
<pb ed="J" xml:id="J21.B110.0667b" n="0667b"/>
<lb ed="J" n="0667b01"/>不依形色不墮斷常入離出微內外體淨眾生迷惑
<lb ed="J" n="0667b02"/>無繩自纏大覺世尊大含攝故大慈憫故別有正傳
<lb ed="J" n="0667b03"/>曰思惟修一念不生一法不立一法不立萬象朗融
<lb ed="J" n="0667b04"/>非生非佛非真非妄非小非大非一非多此即所謂
<lb ed="J" n="0667b05"/>常空不有常有不空初無對待亦無能所從古諸師
<lb ed="J" n="0667b06"/>燈燈續燄咸以此故汝師繼承倡明大教一機一言
<lb ed="J" n="0667b07"/>皆轉法輪法不流通是為秘法宜示信心共入圓智
<lb ed="J" n="0667b08"/>既入圓智法何嘗法法而非法是為法法法法之法
<lb ed="J" n="0667b09"/>不可思議我言真實善思念之沙門聞說心大歡喜
<lb ed="J" n="0667b10"/>信解受持作禮而退。</p></cb:div>
<lb ed="J" n="0667b11"/><cb:div type="other"><cb:mulu type="其他" level="2">靈隱大師復公文集敘</cb:mulu><head>靈隱大師復公文集敘</head>
<lb ed="J" n="0667b12"/><p xml:id="pJ21p0667b1201">才體也文其用也天下萬物有體斯有用也若稽厥
<lb ed="J" n="0667b13"/>初玄化流形品物昭著或洪或纖或崇或卑莫不因
<lb ed="J" n="0667b14"/>才之所受而自文焉非可勉強而致也姑就植者言
<lb ed="J" n="0667b15"/>之黃者白者青者紅者黑而澤者紫豔而瘦者翠白
<lb ed="J" n="0667b16"/>而緗緣者五色交糅變幻而不恒者一囿于氣而弗
<lb ed="J" n="0667b17"/>可移也至于洛陽有花則絕類絕倫其植物中之至
<lb ed="J" n="0667b18"/>文者歟又以動者言之雙角而火鬣者兩羽而飛者
<lb ed="J" n="0667b19"/>炳朗而斕班者介而紫暈者鱗而含金者眾彩錯布
<lb ed="J" n="0667b20"/>焜煌而難名者亦局乎氣而不能更也至于岐陽有
<lb ed="J" n="0667b21"/>鳳則超群拔萃其動物中之至文者歟非惟物也而
<lb ed="J" n="0667b22"/>人亦然有一人之人有十人之人有百人之人有千
<lb ed="J" n="0667b23"/>萬人之人有億兆人之人其賦受有不齊故其著見
<lb ed="J" n="0667b24"/>亦不一而足所謂億兆人之人聖人是也千萬人之
<lb ed="J" n="0667b25"/>人賢人是也百十人之人眾人是也眾人之文不足
<lb ed="J" n="0667b26"/>論賢人之文則措之一鄉而準措之一國而準措之
<lb ed="J" n="0667b27"/>四海而準聖人之文則斡天地之心宰陰陽之權掇
<lb ed="J" n="0667b28"/>五行之精無鉅弗涵無微弗攝雷霆有時而藏而其
<lb ed="J" n="0667b29"/>文弗息也風雲有時而收而其文弗停也日月有時
<lb ed="J" n="0667b30"/>而蝕而其文弗晦也山崖有時而崩而其文弗變也
<pb ed="J" xml:id="J21.B110.0667c" n="0667c"/>
<lb ed="J" n="0667c01"/>其博大偉碩有如此者而其運量則不越乎倫品之
<lb ed="J" n="0667c02"/>間蓋其所稟者盛故發之必弘所子者周故該之必
<lb ed="J" n="0667c03"/>備嗚呼此豈非體大而用宏者歟或曰上帝降衷不
<lb ed="J" n="0667c04"/>以知愚而有偏若子之言不幾局囿乎氣而不遷者
<lb ed="J" n="0667c05"/>乎曰非是之謂也其性同其才或不同雖以七十子
<lb ed="J" n="0667c06"/>之從聖人其學各得其才之所近況下此萬萬者乎
<lb ed="J" n="0667c07"/>由是而觀因才所受而自文者人與動靜之物概可
<lb ed="J" n="0667c08"/>見矣濂之學文五十餘年群書無不觀萬理無不窮
<lb ed="J" n="0667c09"/>碩師鉅儒無不親自意可以造作者之域譬諸登山
<lb ed="J" n="0667c10"/>攀躋峻絕不為不力而崇顛咫尺不能到也此無他
<lb ed="J" n="0667c11"/>受才之有限也世固有卮匜者焉有壅盎者焉有沼
<lb ed="J" n="0667c12"/>池者焉有溪澗者焉有湖江者焉有溟渤者焉水充
<lb ed="J" n="0667c13"/>其量則止小固不能為大大亦不能為小也濂皆官
<lb ed="J" n="0667c14"/>禁林四方以文來見者甚眾晚閱見心復公之作穠
<lb ed="J" n="0667c15"/>麗而演迤整暇而森嚴劍出襓而珠走盤也發為聲
<lb ed="J" n="0667c16"/>歌其清朗橫逸絕無流俗塵土之思寘諸古人篇章
<lb ed="J" n="0667c17"/>中幾不可辨遐邇求者日接踵于門既得之不翅太
<lb ed="J" n="0667c18"/>難珊瑚之貴公卿大夫交譽其賢名聞九天　皇上
<lb ed="J" n="0667c19"/>詔侍臣取而覽之特　褒美弗置濂因謂當今方袍
<lb ed="J" n="0667c20"/>之士與逢掖之流鮮有過之者焉今來朝京師其徒
<lb ed="J" n="0667c21"/>曇鍠編類成書釐為十卷來徵濂為之序嗚呼文者
<lb ed="J" n="0667c22"/>造化之英華古今之綸貫斷不可闕也有若公者拔
<lb ed="J" n="0667c23"/>于十百之中超然騫舉而慕賢者之閫奧其可傳遠
<lb ed="J" n="0667c24"/>無疑濂烏得不倡體用之說以驗同志哉有訕濂陷
<lb ed="J" n="0667c25"/>于一偏而不可為訓者非知言者也不加功于文者
<lb ed="J" n="0667c26"/>也是膠柱調瑟而弗知變通者也。</p></cb:div>
<lb ed="J" n="0667c27"/><cb:div type="xu"><cb:mulu type="序" level="2">用明禪師文集序</cb:mulu><head>用明禪師文集序</head>
<lb ed="J" n="0667c28"/><p xml:id="pJ21p0667c2801">昔者蘇文忠公與道潛師游日稱譽之故一時及門
<lb ed="J" n="0667c29"/>之士若秦太虛晁補之黃魯直張文潛輩亦皆願交
<lb ed="J" n="0667c30"/>于潛師相與唱酬于風月寂寥之鄉宛如同聲之相
<pb ed="J" xml:id="J21.B110.0668a" n="0668a"/>
<lb ed="J" n="0668a01"/>應同氣之相求者有識之士疑之則以謂潛師游方
<lb ed="J" n="0668a02"/>之外者也其措心積慮皆與吾道殊初不可以強而
<lb ed="J" n="0668a03"/>同文忠公百世士及其門者亦英偉非常之流其于
<lb ed="J" n="0668a04"/>方內之學者尚不輕與之進何獨干潛師皆推許之
<lb ed="J" n="0668a05"/>而不置邪殊不知潛師能文辭發于秀句如芙蓉出
<lb ed="J" n="0668a06"/>水亭亭倚風不霑塵土而其為人脫略世機不為浮
<lb ed="J" n="0668a07"/>累所縛有如其詩此其所以見稱于君子而其遺芳
<lb ed="J" n="0668a08"/>直至于今而不銷歇也歟四明永樂用明詗公蚤從
<lb ed="J" n="0668a09"/>月江印公究達摩氏單傳之旨踰十餘年不懈自覺
<lb ed="J" n="0668a10"/>有所悟入一旦忽慨然曰世諦文字無非第一義吾
<lb ed="J" n="0668a11"/>可以不求之乎于是形之于詩皆古雅俊逸可玩<anchor xml:id="beg_16c" type="cb-app"/>已<anchor xml:id="end_16c"/>
<lb ed="J" n="0668a12"/>而著為文辭章句整而不亂言辭暢而不澀論議正
<lb ed="J" n="0668a13"/>而不阿聲名籍籍起群公間會先師黃文獻公游浙
<lb ed="J" n="0668a14"/>水西用明橐其所作來見復成詩八十韻以為贄黃
<lb ed="J" n="0668a15"/>公讀<anchor xml:id="beg_16d" type="cb-app"/>已<anchor xml:id="end_16d"/>大加稱賞遂日與黃公游及其東還烏傷用
<lb ed="J" n="0668a16"/>明又賦詩餞之黃公因造序文一篇以遺用明其聲
<lb ed="J" n="0668a17"/>氣之同蓋翕如也今年春余奉　詔來京師總修元
<lb ed="J" n="0668a18"/>史適與用明會于龍河佛舍用明出詩文各一鉅冊
<lb ed="J" n="0668a19"/>示余曰子黃公之高第弟子也盍為我序其首嗟夫
<lb ed="J" n="0668a20"/>黃公以道德文辭高出一世固當代之文忠公而吾
<lb ed="J" n="0668a21"/>用明之作亦何愧于潛師顧余視黃秦晁張諸君曾
<lb ed="J" n="0668a22"/>不足以供灑掃之役何敢為用明序乎獨念及黃公
<lb ed="J" n="0668a23"/>之門三十餘年知用明受知為深幸與用明交亦似
<lb ed="J" n="0668a24"/>無間諸君之于潛師者序蓋不得不作也雖然大圓
<lb ed="J" n="0668a25"/>鏡中無一物不攝初無一物可攝實有非世諦文字
<lb ed="J" n="0668a26"/>之所能解此蓋用明與月江講之熟矣奚俟余言哉
<lb ed="J" n="0668a27"/>姑攄其鄙見以為敘使後之讀者知古今人未嘗不
<lb ed="J" n="0668a28"/>同不特文忠公之與潛師而<anchor xml:id="beg_16e" type="cb-app"/>已<anchor xml:id="end_16e"/>也。</p></cb:div>
<lb ed="J" n="0668a29"/><cb:div type="xu"><cb:mulu type="序" level="2">水雲亭小稿序</cb:mulu><head>水雲亭小稿序</head>
<lb ed="J" n="0668a30"/><p xml:id="pJ21p0668a3001">余在金華山中觀蛻岩張先生集有跋夢堂噩公用
<pb ed="J" xml:id="J21.B110.0668b" n="0668b"/>
<lb ed="J" n="0668b01"/>堂楩公吳中唱和卷後其言曰詩家寥寥叢林有人
<lb ed="J" n="0668b02"/>殆與唐皎宋潛方駕余竊以謂夢堂之詩幸<anchor xml:id="beg_16f" type="cb-app"/>已<anchor xml:id="end_16f"/>見其
<lb ed="J" n="0668b03"/>一二矣而不知用堂所賦為何如意其必高爽而絕
<lb ed="J" n="0668b04"/>塵者乎不然先生何為以如晦參寥擬之也及來南
<lb ed="J" n="0668b05"/>京獲與用堂會于護龍河上間出詩文一帙所謂水
<lb ed="J" n="0668b06"/>雲亭小稿者俾余序之非惟其詩可稱道如先生所
<lb ed="J" n="0668b07"/>示其文亦深穩平實而多言外之趣因竊自歎方外
<lb ed="J" n="0668b08"/>之人其用志不分乃能如斯之工也或謂余曰達摩
<lb ed="J" n="0668b09"/>氏西來其所傳者心法而<anchor xml:id="beg_170" type="cb-app"/>已<anchor xml:id="end_170"/>矣何以詩文為哉子所
<lb ed="J" n="0668b10"/>取于用堂者淺矣嗚呼是何言歟是何言歟昔我三
<lb ed="J" n="0668b11"/>界大師金口所宣諸經所謂長行即序事之類所謂
<lb ed="J" n="0668b12"/>偈頌即比賦之屬汪洋盛大反覆開演天地日月山
<lb ed="J" n="0668b13"/>川草木城邑人物飛僊鬼趣羽毛鱗甲莫不攝入故
<lb ed="J" n="0668b14"/>後世尊之號曰文佛如此而能文吾惟恐其不能文
<lb ed="J" n="0668b15"/>也大師姑置之不敢妄論次而毘尼諸聖賢暨天親
<lb ed="J" n="0668b16"/>無著台衡清涼諸師或結集羯摩律文或造為百法
<lb ed="J" n="0668b17"/>等論或撰為大經義疏卷軸繁夥汗牛充棟使其不
<lb ed="J" n="0668b18"/>能文其果能致是乎諸師又且置之至于近代尊宿
<lb ed="J" n="0668b19"/>如明教之嵩寶覺之洪北澗之簡無文之粲咸弘宗
<lb ed="J" n="0668b20"/>樹教作為文辭其書滿家殆不可以一二數也嗚呼
<lb ed="J" n="0668b21"/>使無若而人佛法果能光明俊偉有若今日否乎所
<lb ed="J" n="0668b22"/>謂傳心之法固在于所當急而一切棄之而弗講吾
<lb ed="J" n="0668b23"/>未見其可也若夫拈花摘豔勸淫蠱俗者之為則當
<lb ed="J" n="0668b24"/>斥而棄之爾余之有取于用堂者夫豈淺淺者哉抑
<lb ed="J" n="0668b25"/>余聞實際理地一法不立本真獨露迥脫根塵遍覆
<lb ed="J" n="0668b26"/>大千不見其大退藏于密不見其小一涉有為即成
<lb ed="J" n="0668b27"/>剩法況所謂文辭者哉吾知用堂現沙門身應世間
<lb ed="J" n="0668b28"/>相一念不生直超三界其志蓋甚大也寄情翰墨不
<lb ed="J" n="0668b29"/>過游戲而苟以區區之跡觀之則幾于惑者也唐皎
<lb ed="J" n="0668b30"/>宋潛云乎哉用堂族陳氏古靈先生之諸孫今居四
<pb ed="J" xml:id="J21.B110.0668c" n="0668c"/>
<lb ed="J" n="0668c01"/>明嘗掌內記雙徑<anchor xml:id="beg_171" type="cb-app"/>已<anchor xml:id="end_171"/>而分座說法緇素咸服出世鄞
<lb ed="J" n="0668c02"/>之護聖奉化之清泰凡禪林若古鼎銘公笑隱訢公
<lb ed="J" n="0668c03"/>斷江恩公儒林若袁文靖公揭文安公黃文獻公皆
<lb ed="J" n="0668c04"/>嘗參叩及交游云。</p></cb:div></cb:div>
<lb ed="J" n="0668c05"/><cb:juan fun="close" n="7"><cb:jhead>宋文憲公護法錄卷第七終</cb:jhead></cb:juan>
<lb ed="J" n="0668c06"/>
<lb ed="J" n="0668c07"/><cb:div type="w"><p cb:type="pre" xml:id="pJ21p0668c0701"><note place="inline">丹陽居士賀學仁男賀烺賀炌賀焜施貲共刻
<lb ed="J" n="0668c08"/>護法錄第七卷　計字九千零三百五十五箇
<lb ed="J" n="0668c09"/>該銀四兩六錢七分八厘
<lb ed="J" n="0668c10"/>桐城釋在定對句容潘省耕書進賢陳叔道刻
<lb ed="J" n="0668c11"/>天啟辛酉元年春四月徑山化城識</note></p></cb:div>
</body>
<back>
<cb:div type="apparatus">
<head>校勘記</head>
<p>
<choice cb:resp="#resp1" cb:from="#beg_155" cb:to="#end_155"><corr>袾</corr><sic>祩</sic></choice>
<choice cb:resp="#resp1" cb:from="#beg_156" cb:to="#end_156"><corr>已</corr><sic>巳</sic></choice>
<choice cb:resp="#resp1" cb:from="#beg_157" cb:to="#end_157"><corr>已</corr><sic>巳</sic></choice>
<choice cb:resp="#resp1" cb:from="#beg_158" cb:to="#end_158"><corr>已</corr><sic>巳</sic></choice>
<choice cb:resp="#resp1" cb:from="#beg_159" cb:to="#end_159"><corr>已</corr><sic>巳</sic></choice>
<choice cb:resp="#resp1" cb:from="#beg_15a" cb:to="#end_15a"><corr>已</corr><sic>巳</sic></choice>
<choice cb:resp="#resp1" cb:from="#beg_15b" cb:to="#end_15b"><corr>已</corr><sic>巳</sic></choice>
<choice cb:resp="#resp1" cb:from="#beg_15c" cb:to="#end_15c"><corr>已</corr><sic>巳</sic></choice>
<choice cb:resp="#resp1" cb:from="#beg_15d" cb:to="#end_15d"><corr>已</corr><sic>巳</sic></choice>
<choice cb:resp="#resp1" cb:from="#beg_15e" cb:to="#end_15e"><corr>已</corr><sic>巳</sic></choice>
<choice cb:resp="#resp1" cb:from="#beg_15f" cb:to="#end_15f"><corr>已</corr><sic>巳</sic></choice>
<choice cb:resp="#resp1" cb:from="#beg_160" cb:to="#end_160"><corr>已</corr><sic>巳</sic></choice>
<choice cb:resp="#resp1" cb:from="#beg_161" cb:to="#end_161"><corr>已</corr><sic>巳</sic></choice>
<choice cb:resp="#resp1" cb:from="#beg_162" cb:to="#end_162"><corr>已</corr><sic>巳</sic></choice>
<choice cb:resp="#resp1" cb:from="#beg_163" cb:to="#end_163"><corr>已</corr><sic>巳</sic></choice>
<choice cb:resp="#resp1" cb:from="#beg_164" cb:to="#end_164"><corr>已</corr><sic>巳</sic></choice>
<choice cb:resp="#resp1" cb:from="#beg_165" cb:to="#end_165"><corr>瘞</corr><sic><g ref="#CB02189">󰢍</g></sic></choice>
<choice cb:resp="#resp1" cb:from="#beg_166" cb:to="#end_166"><corr>已</corr><sic>巳</sic></choice>
<choice cb:resp="#resp1" cb:from="#beg_167" cb:to="#end_167"><corr>已</corr><sic>巳</sic></choice>
<choice cb:resp="#resp1" cb:from="#beg_168" cb:to="#end_168"><corr>券</corr><sic>劵</sic></choice>
<choice cb:resp="#resp1" cb:from="#beg_169" cb:to="#end_169"><corr>已</corr><sic>巳</sic></choice>
<choice cb:resp="#resp1" cb:from="#beg_16a" cb:to="#end_16a"><corr>已</corr><sic>巳</sic></choice>
<choice cb:resp="#resp1" cb:from="#beg_16b" cb:to="#end_16b"><corr>已</corr><sic>巳</sic></choice>
<choice cb:resp="#resp1" cb:from="#beg_16c" cb:to="#end_16c"><corr>已</corr><sic>巳</sic></choice>
<choice cb:resp="#resp1" cb:from="#beg_16d" cb:to="#end_16d"><corr>已</corr><sic>巳</sic></choice>
<choice cb:resp="#resp1" cb:from="#beg_16e" cb:to="#end_16e"><corr>已</corr><sic>巳</sic></choice>
<choice cb:resp="#resp1" cb:from="#beg_16f" cb:to="#end_16f"><corr>已</corr><sic>巳</sic></choice>
<choice cb:resp="#resp1" cb:from="#beg_170" cb:to="#end_170"><corr>已</corr><sic>巳</sic></choice>
<choice cb:resp="#resp1" cb:from="#beg_171" cb:to="#end_171"><corr>已</corr><sic>巳</sic></choice>
</p>
</cb:div>
</back></text></TEI>